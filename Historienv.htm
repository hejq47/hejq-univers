<html>

<head>
<meta http-equiv="Content-Type" content="text/html; charset=utf-8" />
<title>Untitled 1</title>
</head>

<body>

<b><font color="#ff0000" size="6">
<p align="CENTER">Brudstykker af Danmarks historie (V)</p>
</font></b>
<p align="CENTER"><font color="#0000ff" size="2"><b>Købmændene og 
Borgerklassernes Åndsliv</b></font><font size="2">.</font></p>
<font size="2">
<p align="JUSTIFY">»Et lille Land, og dog så vidt om Jorden end høres Danskens 
Sang og Mejselslag.« De Farer og Ulykker, der i Århundredets Begyndelse 
hjemsøgte vort Land, svækkede i udvortes Henseende Riget, og dog bidrog de til 
at styrke Folkelivet; thi de kaldte det dybeste og bedste i Folket frem. 
Folkeånden vaktes, og Kirkelivet fornyedes. Man finder ikke i vor Historie, og 
sjælden hos fremmede Folk, noget Tidsrum med et rigere Åndsliv end det, der 
blomstrede frem i Danmark under og efter denne Prøvelsens Tid. I 
»Oplysningstiden« havde Fornuften været alt; nu kom Hjertet med. Det som man før 
havde kastet Vrag på, kom til Ære og Værdighed: de gamle Sagn, Sagaerne, 
Kæmpeviserne. Folket fandt sin Barnetro igen, og Livet fremmedes derved. Blandt 
de mange Åndens Stormænd, der i dette Tidsrum som Skjalde, Præster, Kunstnere 
eller Videnskabsmænd have løftet Folket opad og hædret det danske Navn, må 
nævnes de to Høvdinger, der rage op over alle: <i>Oehlenschläger og Grundtvig.</i></p>
<p align="JUSTIFY"><i>Thomasine Gyllembourg</i> (1773-1856), J.L. Heibergs 
Moder, havde udmærkede Digterevner; men det var noget, hun knap selv vidste af 
eller rigtig lagde mærke til, før hun allerede var over 50 År gammel, og sønnen 
gjorde hende opmærksom derpå. Hun skrev da »Familien Polonius«, »En 
Hverdagshistorie«, »To Tidsaldre« og flere andre større og mindre Fortællinger, 
som vakte stor Opmærksomhed og endnu skattes højt.</p>
<p align="JUSTIFY"><i>Bertel Thorvaldsen:</i> (1770-1844 ) Menneskene har en 
medfødt Trang til at omgive sig med noget skønt. Overalt i Verden, endog mellem 
vilde Stammer, kan denne Skønhedstrang spores, men jo mere et Folk forfremmes i 
Udvikling, des stærkere kommer den til Syne, og des bedre formår det at 
tilfredsstille den. Enkelte Folk have haft særegne store Gaver i den Retning. I 
Oldtiden overgik Grækerne alle andre; hvor de færdedes, i Templerne, Buegangene 
eller på offentlige Pladser, omgaves de af herlige Billeder af Guder og Gudinder 
eller navnkundige Mænd fra Fortid og Samtid, som deres store Billedhuggere havde 
frembragt. Da Romerne senere erobrede Grækenland, førte de mangfoldige af disse 
Billeder til deres Hjemsted og søgte at efterligne dem, og således blev Rom rigt 
på Kunstværker. Endnu ses der de gamle græske Billeder og disses Efterligninger. 
I langt senere Tid - i det 16. århundrede efter Kr. fremkom en ny Kunst i 
Italien »Renaissancen eller Genfødelsen«og hundrede År efter en anden i Spanien 
og Nederlandene. Det var da især Malerkunsten, der hævede sig til et højt Trin. 
Hvad der således til forskellige Tider og i forskellige Lande er frembragt af 
Kunst, har bidraget meget til at gøre Menneskene glade og løfte deres Sind fra 
det lave og mod en skønnere og renere Verden. Indtil dette Hundredeår var der 
her i Danmark ikke frembragt noget stort Kunstværk. Men i Året 1802 lød 
Budskabet fra Rom ud over Landene, at der var fremstået en Mester i 
Billedhuggerkunsten, som ikke havde sin Lige siden Grækernes Dage, og denne 
Mester var en dansk Mand: <i>Bertel Thorvaldsen</i>. Den 19. November 1770 kom
<i>Bertel Thorvaldsen</i> til Verden under fattige Vilkår i et Hus i »Store 
Grønnegade« i København. Hans Fader, oprindelig en Islænder, ernærede sig som 
Billedskærer; hans Moder var af jydsk Bondeslægt og aflagde aldrig sit jydske 
Mål. Da den lille Bertel havde Lyst til at tegne, kom han i sit ellevte År ind 
på Kunstskolen på Charlottenborg, hvor fattige Børn kunne få fri Undervisning 
nogle Timer om Aftenen. Snart kom han så vidt, at han kunne hjælpe Faderen med 
at skære Gallionsfigurer til Skibene. Når han om Middagen bragte Mad ned på 
Skibsværftet, listede han sig undertiden til at rette på Arbejdet, medens 
Faderen spiste. På Kunstskolen overgik han snart alle sine Kammerater, men 
vidste ikke selv, hvor dygtig han var. Da han var 20 År, skulle han forsøge at 
vinde den lille Guldmedalje i Billedhuggerkunsten, som han især havde lagt sig 
efter. Han syntes nu ikke selv, han var så dygtig, og turde knap give sig i Lag 
med Opgaven; men hans Venner fik sat Mod i ham, og han blev lukket ind i et 
lille Kammer, som han ikke måtte forlade, for han havde gjort et Udkast til det 
egentlige Arbejde. Det var dog nær ikke blevet til noget alligevel; thi da han 
havde fået Opgaven at vide, blev han overfaldet at Modløshed og listede sig ned 
I en Bagtrappe for at løbe sin Vej fra det hele; men heldigvis mødte han i 
Porten en af Lærerne, som overtalte ham til gå tilbage igen for at tage fat på 
Arbejdet, og dette lykkedes så godt, at vant vandt Prisen. Et Par År senere 
vandt han den store Guldmedalje, hvorved han fik Adkomst til at nyde Rejsepenge 
i flere År. Han skulle som alle Kunstnere til Rom, Kunstens Hjemstavn. Det tog 
dog Tid, inden han kom af Sted. Moderen kunne ikke afse sin store Dreng med det 
lyse Hår, de klare blå øjne og det kærlige Hjerte, og Bertel selv havde heller 
ikke Mod på at forlade Hjemmet. Han var 27 År gammel, før Maleren Abildgård og 
hans Venner endelig fik ham af Sted. På et dansk Krigsskib, der skulle til 
Middelhavet, gjorde han Rejsen til Italien. I 1796 forlod Thorvaldsen Danmark og 
rejste til Rom for at uddanne sig ved at betragte de rige Kunstskatte, som 
findes i denne By. Thorvaldsen blev i Rom i 42 År. Han brugte sine Øjne og 
Hænder godt, studerede ivrigt de mange udmærkede Kunstværker fra Oldtiden og 
øvede sig flittigt i selv at frembringe noget. Han udførte mange smukke Figurer 
og solgte en Del af dem, så han kunne trække Opholdet ud over de tre År. Men han 
var længe ikke selv tilfreds med, hvad han udførte, og slog meget af det i 
Stykker igen, thi det svarede ikke til hans ophøjede Forestillinger om et 
rigtigt Kunstværk. . Endelig, da han i fem År havde set på de gamle Kunstværker, 
lykkedes det ham at udføre en Billedstøtte efter sit Sind. Det var et fire Alen 
højt Billede, forestillende den græske Halvgud Jason. Snart taltes der om det 
skønne Kunstværk alle Vegne i Rom, og alle strømmede til hans Værksted for at se 
det. Italiens største Billedhugger, <i>Canova</i>, udbrød ved Synet af det: 
»Denne Billedstøtte af den unge Danske er i en ny og en stor Stil !« Men han 
havde ikke Råd til at lade det udføre i Marmor og heller ikke Tid til at vente, 
til nogen ville komme og købe det; thi hans Penge var ved at slippe op, og han 
måtte derfor berede sig til at rejse hjem. Dagen til Afrejsen var kommet, 
Kufferten var pakket og surret fast på Vognen, som holdt for døren; men så kunne 
hans Rejsekammerat ikke få sit Pas påtegnet, og Rejsen måtte opsættes en Dag. 
Just på denne Dag kom en rig Englænder ind i Thorvaldsens Værksted for at se den 
Figur, som Folk i Rom talte så meget om; han blev da også henrevet af Beundring 
for den og spurgte, hvad den ville koste, når den blev udført i Marmor. 3.000 
Rdl. (6.000 Kr.), svarede Thorvaldsen; men Englænderen syntes, det var for lidt, 
han bød 4.000 Rdl. (8.000 kr.), og det Tilbud blev naturligvis modtaget. 
Hjemrejsen blev nu opgivet, Thorvaldsen forblev i Rom, og der oprandt en 
lykkelig Tid for ham. Han fik Bestilling på det ene Arbejde efter det andet, og 
Rygtet gik over hele Verden om den store danske Billedhugger. Så længe 
Thorvaldsen levede i Rom, boede han i det samme Hus. Han vedblev at være ugift 
og spiste derfor hos Familien i Huset. Sine Værksteder havde han i en anden 
Gade, og de blev snart store; thi der kom Bestillinger alle Vegne fra, og mange 
unge Kunstnere strømmede til for at arbejde under den berømte mesters 
vejledning. Udenfor lå de store marmorblokke, indenfor var 30-40 lærlinge i 
travl virksomhed, nogle med at hugge i marmor, andre med at udføre mesterens 
tegninger i ler. Thorvaldsen gav anvisning til alle. Undertiden tog han selv fat 
på mejselen og hug da løs, som skulle det hele splintres, men det viste sig 
snart, at alt føjede sig snildt efter hans slag. Som det var den græske kunst, 
der ret havde åbnet hans øje for det skønne, så vedblev han at elske det græske. 
Han læste gerne den græske digter Homers sange, og ud af de indtryk og de 
forestillinger, sangene gav ham, formede han en mængde billeder af græske guder 
og helte, dels som fritstående billedstøtter, dels som ophøjet arbejde på en 
flade (relief). Han yndede ikke det voldsomme og lidenskabelige, men derimod det 
milde og fredsæle, og han formede derfor helst barnlige og ungdommelige 
skikkelser. Man kommer ved at se hans billeder let ind på den tanke, at således 
ville vel menneskene have set ud, om de altid var blevne i paradis, og synden 
ikke var kommen i verden, så milde, så uskyldige, så fulde af Fred og Ynde. I 
1812 ventede man den franske <i>Kejser Napoleon</i> til Rom, og der skulle i 
største Hast udsmykkes et Slot til hans Modtagelse. Thorvaldsen påtog sig at 
udføre et ophøjet Vægbillede (et såkaldt Basrelief) på 55 Alen til en af Salene, 
og han fik det færdigt i rette Tid; det forestiller »Aleksanders Indtog i 
Babylon« og er et af hans berømteste Arbejder. Man ser Babylon og dets 
Omgivelser; en Skare fra Byen drager ud for at møde Sejrherren; nogle strø 
Blomster for ham, andre bringe ham Gaver. Selv kommer han kørende, fulgt af sine 
Hærførere, Hestfolk og Fodfolk. Da dette Billede blev sat op, var alle 
Kunstkendere enige om, at det var det ypperste Relief, der i mange Århundreder 
var frembragt. I 1819 gjorde Thorvaldsen en Rejse til sit Fædreland, som 
naturligvis var stolt af sin berømte Søn og gjorde megen Stads og Ære af ham. Da 
han så den gamle Portner, der så tit havde åbnet Døren for ham, medens han som 
Dreng gik på Kunstskolen, blev han så rørt, at han faldt den gamle Mand om 
Halsen og kyssede ham, og enhver kunne da se, at han ikke var blevet hovmodig af 
sin store Berømmelse. I 1820 fik Thorvaldsen Anmodning om at smykke den 
genopførte Fruekirke i København med Billedværker, og den blev smykket som ingen 
anden Kirke fra den nyere Tid. Frue Kirke i København er smykket med nogle af 
hans bedste Værker. Over Hovedindgangen ser man »Johannesgruppen«, som 
forestiller Døberen Johannes, der prædiker for en Skare i Ørkenen; i Forhallen 
er »Kristi Indtog i Jerusalem« fremstillet, og inde i selve Kirken står Billeder 
af »de tolv Apostle« langs ned med begge Sider, medens et »Kristusbillede« står 
oppe ved Alteret; midt i Koret knæler »Dåbsengelen« med Døbekarret, og på Muren 
bag Alteret ses »Kristi Gang til Golgatha«. Hans ophold i Danmark varede kun et 
år Derefter drog han atter til Rom for at fuldføre de talrige Arbejder, som 
ventede på ham. Dernede virkede han endnu i mange År og udsendte det ene berømte 
Kunstværk efter det andet. Til mange andre Byer i Europa udsendtes Billedstøtter 
fra Thorvaldsens Værksted. I Warsjawa står hans Billede af Copernikus, i München 
hans Kurfurst Maximilian, i Stuttgart Schiller, i Mainz Gutenberg, i 
Peterskirken i Rom Pius den Syvende o. s. v. - Årene gik; hver Vinter mente 
Kunstneren, at næste År skulle han være færdig til at rejse hjem til Danmark; 
men han blev en gammel Mand, før han blev færdig. Endelig skulle Hjemrejsen gå 
for sig. I flere År havde den danske Regering sendt Krigsskibe til Middelhavet, 
hvilke havde ført rige Ladninger af hans Kunstværker hjem. Nu kom 1838 det Skib, 
der skulle føre den sidste Ladning, og med den Mesteren selv, hjem til Danmark. 
Han elskede det skønne Italien, men han elskede dog sit barndomshjem højere; der 
ville han henleve sin alderdom og stedes til hvile. Han fik en storartet 
modtagelse i København. Da fregatten kom sejlende, var havnen fuld af festlig 
smykkede både, og folkemasser trængtes i gaderne. Det gjorde et dybt indtryk på 
mængden, da han steg i land på toldboden, og man så hans ædle skikkelse og 
simple påklædning. Ungdommen spændte hestene fra hans vogn og trak den gennem 
gaderne, hvad Thorvaldsen dog ikke syntes om; han var en såre jævn og ligefrem 
mand og helt undselig over al den ære, der vistes ham. Han tilbringe sine sidste 
leveår i sin fødeby. Han levede omtrent 6 år herhjemme og udførte i denne tid 
flere smukke arbejder; det sidste, han begyndte på, var et billede af Luther. 
Til sin fødeby København skænkede han alle sine efterladte arbejder og 
kunstsamlinger, hvorpå man påbegyndte opførelsen af et Museum, hvori det hele 
kunne gemmes. Da han døde i 1844, stedtes han til Jorde som en Fyrste. Hvor 
Ligtoget kom frem, stod Skarerne med blottede Hoveder, mange simple Folk med 
Tårer i øjnene. Den store Mand var lige så højt elsket, som han var berømt. Året 
efter hans Død stod en stor Bygning, Thorvaldsens Museum færdig, og midt i denne 
Bygnings Gård hviler den store Kunstner i sin Grav. Museet færdigt, en 
fritliggende Bygning med fire Længer indesluttende et lille Gårdsrum. Der stå 
alle hans Arbejder - over halvsjette Hundrede - opstillede, nogle i Gibs, andre 
i Marmor. År efter år have Folk fra vort eget Land og andre Lande valfartet 
hertil; de ville vedblive at komme og ville altid her i dette Skønhedens Tempel 
finde en ren og forædlende Glæde. Og de ville standse ved den simple Grav midt i 
Gården, hvor Mesteren hviler, omgiven af sine skønne Værker, med Tak i Hjertet 
for, hvad der med Thorvaldsen er skænket Danmark. Blandt de danske 
Billedhuggere, som kom efter Thorvaldsen, og som alle have lært meget af ham, 
skal nævnes: <i>H .V. Bissen</i> er næst efter Thorvaldsen Danmarks største 
Billedhugger, og han har haft stor Indflydelse på den danske Kunst. Til Bissens 
Værker høre »den tapre Landsoldat« i Fredericia og Frederik den Syvendes 
Rytterstøtte på Slotspladsen i København; <i>Stein</i>, har udført de i 
København opstillede Billedstøtter af Holberg og Niels Juel; <i>Såby</i>, hvis 
Mindesmærke for H. C. Andersen er opstillet i Rosenborg Have, og <i>Jerichau</i>, 
der har frembragt det store Mindesmærke for H. C. Ørsted.</p>
<p align="JUSTIFY">Samtidig med, at den danske Billedhuggerkunst blev 
verdensberømt, grundlagdes også en dansk Malerkunst, og fremstod der end ikke 
nogen dansk Maler, der som Thorvaldsen kunne drage Verdens Opmærksomhed til sig, 
kan »den danske Malerskole« dog fremvise mange Kunstnere, der med stor Kærlighed 
og Dygtighed have skildret den danske Natur og det danske Folkeliv. Af <i>
Constantin Hansen</i> har vi de store Billeder: »Ægirs Gæstebud« og »Den 
grundlovgivende Rigsdags Medlemmer«. <i>Jørgen Roed</i> har malet en Del 
fortrinlige Portrætter og det store Folkelivsbillede »Sjællandske Høstpiger hæge 
sig ved Brønden«. <i>Jørgen Sonne</i> har gjort sig bekendt dels ved fredelige 
Folkelivsbilleder, som »De syges Søvn på Helenes Grav ved Tisvilde« og »Præsten 
hentes til en syg«, dels ved sine Krigsbilleder. I den første slesvigske Krig 
fulgte han Hæren på dens Vandringer og i Slagene, og hvad han så, har han 
fortalt med sin Pensel; hans Billeder af Fredericiaslaget og Istedslaget er 
betydelige Kunstværker. <i>Christen Dalsgård</i> og <i>Julius Exner</i> skildre 
i deres Billeder gerne Livet i Bondens Hjem, men på forskellig Måde; den første 
fortæller helst om Livets Alvor, som i »Jydske Bønderfolk«, der nyde Alterens 
Sakrament i Hjemmet, »Et Besøg af Mormoner hos en Landsbysnedker«, og i det 
bedste af alle hans Billeder: »En Udpantning hos en fattig Landsbybødker i 
Jylland«, der på en gribende Måde skildrer Fattigdommens Sorg; den anden 
fortæller helst om det lyse eller muntre i Livet, som i Billederne »Gildelag hos 
en Bonde på Amager«, »Sorteperspillerne«, »Den forstyrrede Middagshvile«, o. 
fl.. En Maler, der med lige Dygtighed har kunnet fremstille det muntre og det 
alvorlige, er <i>Wilhelm Nikolaj Marstrand</i> (1810-1873): Blandt mange andre 
morsomme Billeder har han givet os en Billedrække til Holbergs Komedier af den 
muntreste Art; men det er også ham, vi skylde de herlige Historiemalerier: 
»Dommen over Kristoffer Rosenkrans«, »Søslaget ved Femern« (Roskilde Domkirke) 
og »Den hellige Nadvere«. Vor ypperste Historiemaler er dog <i>Carl Bloch</i> 
(1834-1890): »De to Munke«, »Jairi Datter«, »Kristian den Anden som Fange på 
Sønderborg« er kun enkelte af de mange skønne og levende Historiemalerier, han 
har udført. Til Bedestolen i Frederiksborg Kirke har han malet en Række bibelske 
Billeder, der høre til det skønneste af dansk Kunst, og ikke få Kirker have 
Alterbilleder fra hans Mesterhånd. I andre Kirker findes smukke Alterbilleder af
<i>Anton Dorph</i>. De nævnte Malere have særlig sludret Menneskelivet, Nutidens 
eller Fortidens. Andre have lagt sig efter at skildre Naturlivet, Dyrene eller 
Landskabet. <i>Johan Thomas Lundby</i> »Det indre af en Kostald«, »Malkepladsen 
ved Vognserup« o. fl.) og <i>Otto Bache</i> »En Æltevogn ved et Teglværk i 
Jylland«, »Hundene skal have Mad« o. fl., hører til vore dygtigste Dyremalere.
<i>Anton Melby</i> og <i>Carl Frederik Sørensen</i> har i fortrinlige Billeder 
skildret Søen og Livet på Søen. <i>Peter Christian Skovgård, Janus la Cour, 
Gotfred Rump, Vilhelm Kyhn</i> o. fl. have i en Mangfoldighed af dejlige 
Billeder skildret vor Natur. Ingen har som Kyhn kunnet vise os de vide Udsigter 
fra Jyllands Bakkedrag, og ingen har som Skovgård kunnet fortælle om 
Sommerdagene i de sjællandske Skove, om Freden og Stilheden ved de danske 
Skovsøer. <i>P. S. Krøyer</i> har vundet Berømmelse som vore største 
Landskabsmalere. <i>Exner</i> er berømt både herhjemme og i Udlandet for sine 
muntre Folkelivsbilleder fra Amager og Hedebo. <i>Joakim Skovgård</i> er blevet 
bekendt ved sine udmærkede Vægmalerier i Viborg Domkirke. <i>Weyse, Kuhlau, N. 
Gade og J. P. E. Hartmann</i> regnes for Danmarks største Komponister eller 
Tonedigtere. De høre med til vort Lands rige Skatte; de vække Sansen for det 
skønne og styrke Kærligheden til Landets Natur og Folkets Liv.</p>
<p align="JUSTIFY"><i>Hans Christian Ørsted</i> (1777-1851) en Apothekersøn fra 
Rudkøbing på Langeland, blev født der d. 14. August 1777. Som han blev vor 
berømteste Naturforsker, blev hans Broder, <i>Anders Sandø Ørsted,</i> der var 
et År yngre, vor berømteste lovkyndige. De to Brødre nåede så vidt frem, fordi 
de ville frem; de skyede intet Arbejde, og de hjalp trolig hinanden; så kom de 
frem ved små Midler. Undervisningen var simpel nok. Thi som ganske små Drenge 
hver dag sendt hen i Huset hos en tysk Parykmager for at være under Opsigt, thi 
Forældrene havde alt for travlt til selv at tage sig videre af dem. Konen lærte 
dem at læse, Manden lærte dem at tale Tysk og at regne Addition og Subtraktion, 
mere forstod han ikke; men så lærte de at multiplicere af en ældre Skoledreng og 
at dividere af en Præst, der kom i deres Forældres Hus. Byfogden lærte den ene 
af dem Fransk og den anden Engelsk, og ved indbyrdes Undervisning blev de hver 
for sig hjemme i begge Sprogene. Alle Bøger, de fik fat i, blev læste grundig, 
og Indholdet vel gennemtænkt, og hvad den ene læste, meddelte han altid den 
anden. På samme Måde fortsatte de også Arbejdet, da de kom til København og blev 
Studenter, så da Hans Christian havde valgt Naturvidenskaben til sit særlige Fag 
og Anders Sandø Lovkyndigheden, vedblev de dog at følge hinandens Arbejde. Deres 
Gaver var store, deres Flid overordentlig, Kærligheden til Kundskab gjorde dem 
Arbejdet til en Fryd. Derfor vakte de unge Granskere store Forhåbninger hos dem, 
der så deres mærkelige Fremgang. Da Hans Christian var 22 År gammel, tog han 
Doktorgraden, rejste derefter udenlands i nogle År og blev 1806 Professor ved 
Universitetet i Naturlære, i hvilket Embede han blev til sin Død. Han ophørte 
aldrig at være Lærling; det var hans store Glæde at granske og undersøge for at 
vinde større og større Klarhed i Naturen og dens indre Sammenhæng og Love. Men 
det var ham en ikke mindre Glæde at meddele andre, hvad han fandt. Hvad enten 
han stod mellem Studenterne eller mellem ældre Mænd på Universitetet eller i 
Hjemmet, kunne han drage alle med sig ind i sin Videnskab, og han har derved 
udrettet mere end nogen anden i vort Land til at fremme Kundskab om Naturen og 
gøre den frugtbringende for mange. Verdensberømt blev han ved den Opdagelse, han 
gjorde 1820. Mange havde længe kendt de to store Naturkræfter Elektricitet og 
Magnetisme, men Ørsted påviste Sammenhængen mellem dem. Ved en Række Forsøg 
godtgjorde han, at en elektrisk Strøm påvirker Magnetnålen på lovbestemt Måde, 
og da han havde udfundet Loven, sendte han Meddelelse derom til Videnskabens 
Hovedstæder i Europa. Alle Vegne kom man i travl Bevægelse. Æresbelønninger 
strømmede ind til Opdageren; men hvad der måtte glæde ham mest, var at se, hvor 
ivrig der blev arbejdet på, at hans Opdagelse kunne komme Menneskeslægten til 
gode. Denne Opdagelse førte igen til Opdagelsen af Elektromagneten og en af de 
Frugter, Ørsteds Opdagelse har bragt, er, at Menneskene nu ved den elektriske 
Telegraf kunne sende deres Tanker Jorden rundt med Lynets Fart, og der er al 
Grund til at vente flere for Menneskeheden betydningsfulde Anvendelser af de to 
mægtige Naturkræfter, som man har begyndt at få Herredømme over ved ørsteds 
Opdagelse. Til denne knyttes hans Berømmelse. Men vi Danske ville ikke glemme, 
at den store Gransker var en god Mand, åben, ærlig, jævn og hjælpsom. Hans 
Hjerte slog varmt for Danmark, og hvad der hørte Danmark til. Hvor travlt han 
end havde med sin Videnskab, fandt han dog Tid til at sysle med Modersmålet, som 
han berigede med ikke få nye fortrinlige Ord.</p>
<p align="JUSTIFY"><i>Rasmus Christian Rask</i> (1787-1832), en af Verdens 
største Sprogmestere, var en Husmandssøn fra Brændekilde ved Odense, hvor han 
kom til Verden den 22. November 1787. Han var meget svag og spinkel ved sin 
Fødsel. Forældrene havde tidligere mistet to stærke og kraftige Sønner, og 
faderen var ikke videre glad, så han så den lille skrøbelige Pusling, men udbrød 
klagende» Hvad der duede noget, tog vor Herre; det dårlige lod han mig beholde«. 
Men han kom dog snart på andre Tanker, da han så, hvorledes Drengen udmærkede 
sig, navnlig ved en overordentlig Hukommelse. 13 År gammel kom Rasmus Rask i 
Odense Latinskole og vakte her Opmærksomhed ved sine forunderlige Sproggaver han 
nøjedes ikke med de Sprog, hvori Skolen gav Undervisning, men begyndte på egen 
Hånd at studere Islandsk, Grønlandsk, Kreolsk, Angelsaksisk og Møsogotisk. 
Lærerne undrede sig, og Borgermændene sagde ofte, når han kom: nu kommer den 
lille Professor. En af hans Venner fra denne Tid og Livet igennem, Fynboen N. M. 
Petersen, fortæller således om deres Samliv: »Til Livets Adspredelser levnedes 
os hverken Lyst, Tid eller Anledning; vor Vederkvægelse var en Slags 
regelmæssige Søndagsammenkomster, hvor Samtalen da ofte, hos Rask næsten altid, 
drejede sig om det gamle Norden; ved disse grundlagdes i vore Sjæle en Kærlighed 
til Fædrelandet, til gammel nordisk Ærlighed og til et trofast Fostbroderlag, 
som ingen af os har svigtet. Mangen stjerneklar Aften er jeg gået bort fra denne 
Kreds i en Henrykkelse og Begejstring for alt, hvad godt, ædelt og stort er.« Da 
han i Året 1807 kom til Universitetet i København, kunne ingen anden Student 
måle sig med ham i Sproglærdom. Men det var langt fra, at han dermed følte sig 
færdig, han ville gå langt videre endnu, rigtig trænge til Bunds i Sprogene, 
særlig da i vort eget Modersmål og de Sprog, som det stammer fra eller er i 
Slægtskab med. Den værste Hindring, han havde at kæmpe imod, var Fattigdom. I 
sit første Studenterår måtte han næsten hver Dag leve ved tørt Surbrød og Vand. 
Når han følte sig alt for mat og trængte til lidt kraftigere Kost, på tog han en 
gammel Kavaj på og sneg sig ved Aftenstid ned i en Kælder, hvor han kunne få sig 
en Ret varm Mad for 5 Skilling. Traf det sig, at han en Aftenstund fik Besøg af 
en af sine fortrolige Venner, så ville han gerne byde ham noget, når Spisetiden 
kom; han trak da atter i den gamle Kavaj og gik ud i Byen, hvor han købte for 
nogle få Øre varme Kartofler, og disse i Forening med lidt Salt udgjorde hele 
Aftensmåltidet. Skønt han på ledes led Nød og Sult, arbejdede han ivrigt hele 
Dagen igennem og langt ud på Natten for at trænge dybere og dybere ind i sin 
Videnskab. Han skrev da også en Mængde Afhandlinger, som alle viste hans klare 
og dybe Indblik i Sprogenes Natur og Sammenhæng. Han havde udgransket, at de 
nordiske Sprog har deres ældste Kilde i Asien, og det var hans daglige Ønske at 
komme over og undersøge denne rigtig grundigt. Snart lærte flere end hans 
nærmeste Venner at kende hans klare Tanker og omfattende Lærdom; i forskellige 
Tidsskrifter kunne man læse hans grundige Afhandlinger om Sprogene, og i Året 
1811 udgav han en fortrinlig islandsk Sproglære. I 1813 kom han ud på Rejse, til 
det Land, han helst ville gæste, til Island. Mens han var deroppe, forklædte han 
sig som islandsk Bondedreng og fremstillede sig som sådan for sin Ven Provst 
Helgason, der virkelig troede, at han havde en Brevbærer fra Nordlandet for sig. 
Og dog skrev Rask hjem: »Det var godt, jeg kom herop; jeg havde ellers aldrig 
lært Islandsk til Gavns, hvad jeg så gør endnu.« Selv havde han rigtignok ingen 
Penge at rejse for; men en Rigmand på Fyn gav ham en Del af Rejsepengene, 
Regeringen skød også noget til, og i Året 1816 gav han sig på den lange Rejse. 
Han rejste over Sverrig, gennem Finland, Rusland, Tyrkiet og Persien; enkelte 
Steder opholdt han sig flere i Måneder, og Sproget studerede han i alle Lande, 
han kom igennem, så han overalt kunne tale med Folkene i deres egne Tungemål, 
både med Finner, Russere, Tyrker, Persere, Tartarer, Armenier, Tsjerkesser, 
Persere, og hvad de nu alle sammen hedder. Efter en rejse på fire År nåede han 
til Indien, hvor han opholdt sig i to År og studerede mange asiatiske Tungemål: 
Hindustansk, Sanskrit, Kanarisk, Bengalsk, Singalesisk, Arabisk, Kinesisk og 
mange flere, som vi andre knap kan huske Navnene på. I Indien, hvor han længst 
opholdt sig, studerede han en Mængde nye og gamle Sprog og samlede Håndskrifter 
på Palmeblade, hvilke nu gemmes i Københavns Bogsamlinger. Efter henved syv Års 
Fraværelse kom han tilbage til København i 1823. Han var nu en berømt Mand og 
beundret af alle lærde i hele Europa; thi han havde bidraget stærkt til at åbne 
Øjnene for Sammenhængen og Slægtskabet mellem de forskellige Folks Tungemål, og 
han blev derved en af Grundlæggerne af en helt ny Videnskab: den sammenlignende 
Sprogvidenskab. Det var ikke alene hans vidunderlige Hukommelse, der gjorde ham 
det muligt at blive hjemme i Snese af Sprog, man beundrede, det var ikke mindre 
den Klarhed og Sikkerhed, hvormed han straks så det særegne ved et Sprog og 
kunne påvise Forskelle og Ligheder mellem de forskellige Sprogstammer. Han var 
som kommen op på et højt Sted, hvorfra han kunne overse Sprogenes Vrimmel, og 
hvorhen han så rettede øjet, så han klart og sikkert. - Det anstrengende 
sjælelige Arbejde og Strabadserne på Rejsen havde imidlertid nedbrudt hans 
Helbred; han trængte til et sorgfrit Udkomme; men det var en karrig 
Understøttelse, den danske Regering ydede ham. Og det er en stor Skam for vort 
Land, at Regeringen ikke skaffede ham et sorgfrit Udkomme, som han trængte så 
hårdt til. Der tilbød sig ellers en god Lejlighed til at hjælpe ham ud af hans 
Nød og på samme Tid høste Fordel af hans store Dygtighed; thi der blev et Embede 
ledigt som Professor netop i de Sprog, som han var så dygtig i; men alligevel 
lod man det ene År gå hen efter det andet, uden at han fik Embedet. Som det på 
allerfattigst ud for ham, fik han Tilbud fra Skotland om et Embede som Professor 
i Edinburgh, og der lovedes ham en høj Løn; men han elskede sit utaknemlige 
Fødeland højere end et godt Udkomme og afslog det fristende Tilbud med de Ord: 
»Sit Fædreland skylder man alt, hvad man kan udrette«. Endelig kom Regeringen da 
i Tanke om at vise Retfærdighed mod den berømte Sprogmester og udnævnte ham til 
det ledige Embede. Han modtog Meddelelsen om sin Udnævnelse med de Ord: »Jeg 
frygter for, at det er for silde«; og det var for silde, thi Svagheden tog mere 
og mere til. Året efter døde han, kun 45 År gammel. I et Mindedigt siger 
Grundtvig: Dette skal hans Gravskrift være:»Vej han brød, hvor han kom hen, som 
det kaldes skal en Ære at betræde ret igen; og han kom fra Renens Veje ned til 
Elefanters Leje.« </p>
<p align="JUSTIFY"><i>Niels Mathias Petersen</i>, Rasks Ungdomsven, var blandt 
dette århundredes dygtige Sagamænd, og som denne en Husmandssøn fra Odense Egnen 
(Sandertun). Den Kærlighed til det gamle Norden, han i sin Ungdom delte med <i>
Rasmus Christian</i>, fulgte ham Livet igennem, og den gav sig til Kende i et 
utrætteligt Arbejde på at sprede Lys over vor Oldtid og vort Åndslivs Historie. 
Hans »Danmarks Historie i Hedenold«, hans Oversættelse af de islandske Sagaer og 
hans »Bidrag til den danske Litteraturs Historie« o. fl. andre Skrifter bære 
Vidnesbyrd om, at han var en Mand, der havde set med sine egne Øjne, og det var 
klare og kærlige øjne. <i>J. N. Madvig</i> må næst efter Rask nævnes som 
Danmarks største Sprogmester. Det var især Græsk og Latin, han gjorde til 
Genstand for sine Forskninger, og han bragte en sådan Klarhed over disse gamle 
Sprog og alt, hvad der står i Forbindelse med dem, at alle sproglærde i hele 
Europa deri må erkende ham som deres Mester.<i> N. M. Pedersen</i>, en 
Husmandssøn fra Sanderum ved Odense, var en grundig og flittig Gransker af 
Fædrelandets Sprog og Historie, og hans Skrifter er af stor Betydning. Som hans 
Hovedværker må nævnes »Det danske, norske og svenske Sprogs Historie« og »Bidrag 
til den danske Litteraturs Historie«.</p>
<p align="JUSTIFY"><i>Adam Gottlob Oehlenschäger</i> (1779-1850) Nordens 
Sangkonge, fødtes i et lille Hus på Vesterbro ved København den 14. November 
1779, men voksede op på Frederiksberg Slot, hvor hans Fader var Slotsforvalter. 
Et mærkeligt Barndomshjem havde han. Det stod kun tarveligt til hos hans 
Forældre, men han led ingen Nød og levede en mere lykkelig Barndom end mange 
rige Folks Børn. Han var en fattig Dreng og boede dog i Kongens Slot. Inde var 
der småt og tarveligt, Omgivelserne var store og glimrende. Han og hans Søster 
kunne lege i Slotshaven, se på Livet i Kongens Gård, og når Kongefamilien om 
Vinteren flyttede til København, kunne de vandre gennem Slottets Sale og fryde 
sig over de herlige Malerier. Tæt ved hans Barndomshjem var den smukke 
Frederiksberg Have, og der kunne han tumle sig frit under de skyggefulde Træer 
og fryde sine øjne og øren ved Blomsterpragt og Fuglesang. Han kunne også 
forlyste sig ved at betragte den brogede Glans og Herlighed som følger med 
Hoflivet på Frederiksberg Slot, og der boede Kronprinsen ofte om Sommeren. 
Lektier og Skoletvang blev han ikke plaget med i sine første Drengeår. Han lærte 
at læse af en gammel Enke, siden gik han lidt i Skole hos Degnen på 
Frederiksberg, og det måtte han nøjes med i lang Tid, thi Forældrene havde ikke 
Råd til at give mange Penge ud til Skolegang. Han havde derfor megen Fritid, som 
han benyttede til Læsning af en hel del Morskabsbøger: Holbergs Komedier, Ewalds 
og Wessels Værker, Robinson Krusoe, Østerlands Eventyr og mange andre. Sådanne 
Bøger var han meget henrykt over og ønskede inderligt, at han måtte blive 
Digter. Han prøvede da også tidlig på at skrive små Historier og Vers, og i sit 
9&#39;de År digtede han en ret smuk lille Morgensalme. Da han var 12 År gammel, traf 
Digtere Edvard Storm ham en Dag ude i Frederiksberg have. Han gav sig i Samtale 
med ham og blev så indtagen i den smukke og livlige Dreng, at han skaffede ham 
en Friplads i Efterslægtens Realskole, som han selv var Forstander for, og der 
nød han nu en god Undervisning, indtil han i sit 16&#39;de År blev konfirmeret. 
Efter endt Skolegang vidste han ikke, hvad han ville være. Han havde nok Lyst 
til at blive Student, men ikke til at læse til Studentereksamen. Efter sin 
Konfirmation begyndte han at studere Græsk og Latin for at blive Student. Men 
den tørre og kedelige latinske Sproglære havde han ingen Lyst til; han var 
derfor slet ikke flittig, og efter et Års Forløb sagde han farvel både til Græsk 
og Latin, læste Romaner og spillede Komedie og gav sig til at være Skuespiller. 
Han indså dog snart, at han aldrig kunne blive nogen udmærket Skuespiller, og en 
middelmådig ville han ikke nøjes med at være; han forlod derfor snart Teateret. 
Han lærte Brødrene Ørsted at kende, og deres Flid ansporede ham, og ved deres 
Hjælp nåede han så vidt, at han i Året 1800 blev indskreven som Student ved 
Københavns Universitet og gav sig til at studere igen, og i Året 1800 opnåede 
han at blive Student. Herefter vidste han straks ikke rigtigt, hvad han skulle 
slå ind på. Han havde mest Lyst til at hengive sig til Digtekunsten; men hans 
venner mente, at han skulle se at få en Eksamen, der kunne skaffe ham et Embede, 
og for at føje dem begyndte han da også at studere Lovkyndighed. Så kom den 2. 
April 1801. Han var Vidne til denne Dags Kamp; han beundrede Heltene, der stred, 
og hans Hjerte fyldtes af Kærlighed til Fædrelandet. Det var Folkeånden, der kom 
over ham og indviede ham til Folkets Sanger. Ikke længe efter kom en mærkelig 
Mand til København, Nordmanden <i>Henrik Steffens</i>, der havde rejst i 
Tyskland, gæstet Åndens Stormænd og af dem fået et andet Syn på Livet. I 
Tyskland var nemlig fremstået Mænd, der gjorde en ny Opfattelse gældende 
(Romantikken). Bag det synlige, som man kunne forstå, var der noget usynligt, 
som man ikke kunne forstå, og dette uforståelige var det højere. Derfor skulle 
man ikke kaste Vrag på det hemmelighedsfulde, det overnaturlige, de dunkle 
Følelser, de sære Anelser; det hørte Menneskelivet til, og Forstanden havde ikke 
Ret til at råde alene. Herom holdt <i>Henrik Steffens</i> nu Foredrag i 
København, og Folk undrede sig meget over, hvad de fik at høre. Det var ikke 
Fornuften, han priste, men Ånden. Han talte om Naturen og Historien, således som 
endnu ingen havde hørt det; han talte med Ærbødighed om den kristne Tro, og om, 
hvorledes Gud indgav visse Mennesker de store Tanker, der skulle lyse for 
tusinde Sjæle. Den skulle ikke så meget befatte sig med den håndgribelige 
Virkelighed og de dagligdags Begivenheder, men med Tilværelsens hemmelige og 
usynlige Magter og de store Begivenheder i Historien, helst dem, der ligger 
langt tilbage i Tiden og viser sig ligesom i Eventyrglans. Han talte med en 
sådan Kraft og Varme, at der ikke var hørt Mage dertil i lange Tider, og alle 
Tilhørerne blev helt henrevet af hans Veltalenhed. <i>Henrik Steffens</i> 
forkyndte en helt ny Lære om Digtekunsten. Ved at høre denne veltalende Mands 
Foredrag og ved at samtale med ham, klarede det op for Oehlenschläger, i hvad 
Retning hans Digtning måtte gå. Oehlenschläger havde i sit stille Sind gået 
omkring med de samme Tanker om Digtekunsten uden ret at have Mod til at tro på 
dem; men nu blev han overbevist om, at de var rigtige, og Lysten til at digte 
blev så stærk hos ham, at den ikke var til at modstå; han opgav derfor 
Lovkyndigheden og besluttede, at han for Fremtiden ville leve og dø som Digter. 
Da han var 22 År, udgav han sin første Digtsamling, der skulle lukke så mange 
Øren op for Modersmålets Skønhed og vække Liv i så mange danske Hjerter. I »St. 
Hans Aftenspil« skildrede han den danske Natur, Stranden og Skoven og det 
brogede Liv på Dyrehavsbakken, når Københavnerne om Sommeren drog derud for at 
more sig. Det vakte stor Opsigt og blev læst af alle dannede med Glæde og 
Beundring, og det stod nu klart for enhver, at Oehlenschläger var en virkelig 
Digter. Han glemte ikke, hvad der lå bag ved det synlige, og han skildrede alt, 
så det blev som nærværende for Læseren. Tre År senere udgav han en ny Samling af 
Digterværker; og deriblandt var atter et Mesterværk, nemlig Eventyrdigtet 
»Aladdin«. I »Aladdin« sang han om Lykkebarnet, der fra det fattige Hjem stiger 
så højt, at han får al Verdens Rigdom og Magt i Eje, ikke som Løn for møjsomt 
Arbejde, men som Gave, fordi han har et barnligt Sind. Digteren tænker herved på 
sig selv. Størst Indtryk gjorde hans nordiske Digte. »Et Sagn fuld værd at høre 
med gamle Rimer står; maner mig eders Øre, mens jeg Guldharpen slår«.&nbsp; 
Således slog han til Lyd for sine nordiske Sange, og Folket lyttede gerne til 
dem. Det var, som de gamle Helte gik frem af Graven lyslevende igen. Det blev 
læst over hele Landet med stor Henrykkelse og er endnu noget af det smukkeste, 
som findes på Dansk. Han var nu så berømt og anset, at han fik Penge af 
Regeringen til en Udenlandsrejse, og i henved fem År rejste han så omkring i 
Tyskland, Frankrig og Italien (1805-10) og samlede stor Erfaring ved at se de 
mange forskellige Naturskønheder og samtale med Tidens berømteste mænd. På denne 
Rejse digtede han fire Tragedier eller Sørgespil: »Hakor Jarl«, »Baldur hin 
Gode«, »Palnatoke« og »Aksel og Valborg«. Det var Digte, som med sælsom Magt 
kaldte Nordens store Minder frem. Og dermed blev han ved, så længe han levede. 
Der kom vel en Tid, da han skrev ringere Digte, og da <i>Jens Baggesen</i> ikke 
uden Grund dadlede hans Værker, men så hævede han sig igen og frembragte skønne 
Digte som »Helge«, »Ørvarods Saga«, Eventyret »Aly og Gulhyndy«, Tragedierne 
»Hagbart og Signe«, »Erik og Abel« og »Dronning Margrete« o. fl.. I Danmark 
hædredes han som den ypperste mellem Skjalde; men han kendtes videre ud. Hans 
Sang havde givet Genlyd mellem Norges Klipper og ved Mælarens Strande. Minderne, 
han sang om, var fælles for Nordens Stammer, og alt som de trende Folk lyttede 
til, forstod de bedre, at de var eet. Efter Hjemkomsten blev han ansat som 
Professor i Æstetik eller Skønhedslære ved København Universitet, og denne 
Stilling beklædte han lige til sin Død. Da Oehlenschläger i Året 1829 gæstede 
Lund, satte Biskoppen der, den berømte Digter Tegnér, Laurbærklansen på hans 
Hoved, kaldte ham »den nordiske Sangarekungen« og takkede ham, fordi 
»sondringens tid er forbi«. Som Oehlenschlager havde begyndt med at synge om 
Aladdin, så var han selv et Lykkebarn. Herlige Gaver var ham givet, hans Liv var 
langt og lykkeligt, hans Alderdom fredelig, hans Gerning blev rigt velsignet. 
Han døde i Januar 1850 og blev jordet på Frederiksberg Kirkegård, tæt ved 
Barndomshjemmet. Nogle Uger tidligere havde danske Kvinder på hans 70 årige 
Fødselsdag skænket ham en Æreskrans. Den blev hængt over Graven, og da Foråret 
kom, byggede en Sangfugl Rede i den.</p>
<p align="JUSTIFY"><i>Steen Steensen Blicher</i> (1782-1848) var af en gammel 
jysk Præsteslægt, og selv opnåede han også at blive præst i Jylland har draget 
Folkeminderne frem, men han så dog mere på Folkelivet, som det nu er, og da især 
som det er på den fattigste Egn i Landet: den jydske Hede. Hans Præstegerning er 
der nu ikke noget særligt at fortælle om. På denne var han født og opvokset, på 
den strejfede han om med Bøssen på Nakken, efter at han var blevet Præst; den 
elskede han, og om den sang han så skønt, som nogen Digter har sunget om de 
rigeste Lande. Det var hans Sange om Heden og hans Fortællinger om Livet på 
Heden (Novellerne), der give ham Rang mellem vore bedste Skjalde. Som Digter er 
han blevet berømt ved sine mesterlige og naturtro Skildringer af Natur og 
Folkeliv i Jylland, navnlig i de fattige Hedeegne. Hans berømteste Digtning er 
»E Binnstouw« (Bindestuen), der består af Sange og Småfortællinger i jysk 
Mundart; den er et Mesterværk af Virkelighedsskildring, som ingen anden dansk 
Digter endnu har skrevet Mage til. Som de betydeligste af hans Fortællinger, de 
såkaldte Noveller, kan nævnes: »En Landsbydegns Dagbog«, » Røverstuen«, 
»Hosekræmmeren« og »Keltringliv«.</p>
<p align="JUSTIFY"><i>Nikolaj Frederik Severin Grundtvig </i>(1783-1872) den 
danske Menigheds ypperste Mand i dette Århundrede, er født den 8. September 1783 
i Udby Præstegård ved Vordingborg hvor hans Fader var Præst.. Hans Forældre var 
et Par alvorlige Præstefolk. De søgte tidlig at vække hans Kærlighed til 
Kristenhedens berømte Mænd, og han var endnu kun en lille Pusling, da han med 
stor Beundring og Henrykkelse læste Luthers Levned; han kunne knap rive sig løs 
fra Bogen, mens han spiste sin Mad, og idelig tænkte han på Luthers mandige Ord: 
»Om der på er lige på mange Djævle i Worms som Tagsten på Husene, vil jeg dog 
derind«. Her levede han i et godt Barndomshjem sine første År, men da hans Lærer 
fik Præstekald i Thyregod i Jylland, fulgte han med ham for fremdeles at nyde 
hans Undervisning, og således fik han i sin Barndom Indtryk både af Sydsjællands 
smilende Mark og af den alvorlige jydske Hede. Han blev undervist hjemme til sit 
9&#39;de År, derefter var han seks År i Huset hos en Landsbypræst i den jyske 
Hedeegn, og to År gik han i Århus Latinskole, hvorfra han kom til København og 
blev Student i Året 1800. Allerede som Barn lærte han at elske Kingos Salmer og 
den&nbsp;danske Krønike. Når han læste om Morten Luthers Fasthed og Mod, da bankede 
hans Hjerte af Fryd, og når han hørte om Balles Kamp mod Fritænkerne, da ønskede 
han at stå ved denne Mands Side. Men Hans Barndoms Begejstring for Morten Luther 
og andre kristelige Stormænd havde nu tabt sig, thi han var i sit Skoleliv 
blevet påvirket af Tidens Vantro. Han tog alligevel fat på at studere til præst, 
og han fik også Præsteeksamen; men det var mest for at føje sine gamle Forældre, 
der på inderligt ønskede, at deres Søn måtte blive Præst. Som ung Student var 
han Vidne til Slaget på Reden og fik et lignende Indtryk deraf som 
Oehlenschläger. Ligeledes hørte Steffens Forelæsninger til det bedste, han 
oplevede i sin Ungdom; han forstod dem vel ikke helt igennem, men ved at høre 
denne ildfulde Mands Tale lærte han at kende noget, som han aldrig glemte, det 
levende Ords Magt. 20 År gammel tog han Præsteeksamen og var derefter Huslærer 
på Langeland i fem År., og under det ensomme Liv i den smukke landlige Egn 
dukkede Barndomsminderne levende frem i hans Sjæl; han gav sig ivrigt til at 
studere i Bibelen og Luthers Skrifter. Her kunne han uforstyrret hengive sig til 
sine egne Tanker og Drømme og fordybe sig i, hvad Verdens største Tænkere og 
Skjalde havde skrevet, og efter mange Sjælekampe lykkedes det ham at vinde en 
fast og inderlig Tro på Kristendommens Sandhed. Fædrelandets Fornedrelse faldt 
tungt på hans Sind, men så vendte han sig mod det gamle Norden; der var Storhed 
og Heltekraft. Med Henrykkelse læste han Oehlenschlagers nordiske Digte, og da 
han i Året 1808 vendte tilbage til Hovedstaden, drejede hans Tanker sig især om 
de gamle Helte. At han forstod disse endnu bedre, end Oehlenschläger havde 
forstået dem, og at han kunne skildre dem lyslevende, fik man at se, da han 
udgav sit første større Digt: »Optrin af Kæmpelivets Undergang i Nord«. Det var 
nu hans Livsmål at blive en dygtig Sagamand og en folkelig Skjald; 
Præstegerningen syntes ham for ringe. Og dog skulle han netop være Præst. Hans 
gamle Fader, der trængte til en Kapellan, kaldte på ham, og han fik snart at 
føle, at også Gud kaldte på ham til denne Gerning. Da han 1810 skulle holde en 
Prøveprædiken, før han kunne blive præsteviet, kom det levende frem for ham, at 
Menigheden var stedt i en stor Nød, fordi dens Præster ikke længer forkyndte 
Herrens Ord, men fyldte Kirken med forfængelig Snak om de jordiske Ting eller, 
når det kom højt, med brammende Menneskevisdom, og hans Prædiken kom da til at 
dreje sig om det Spørgsmål: »Hvi er Herrens Ord forsvundet af hans Hus ?« og han 
fremkom med så mange Angreb på Tidens rationalistiske Præster, at det vakte 
almindelig Opsigt; han fik næsten alle københavnske Præster til Fjender, og det 
var ikke langt fra, at de havde fået udvirket et Forbud mod hans Ansættelse. 
Præsterne i København blev meget forbitrede og de indgav en Klage til 
Regeringen, og Grundtvig fik en Irettesættelse, som dog ikke trykkede ham meget. 
Men der var noget andet, som trykkede ham: Det var det Spørgsmål: Er du selv en 
Kristen ? og det var den store Sag, som han ikke vidste, om han kunne magte, at 
føre Herrens Ord tilbage til hans Hus. Prædiken i København blev Indledning til 
en lang og alvorlig Kamp for at hævde den gamle Kristentro over for dem, der 
forkyndte Rationalismen. Under Kampen kom han mere og mere ind på den Anskuelse, 
at den apostoliske Trosbekendelse, som lyder ved den kristne Dåb, er det 
oprindelige Vidnesbyrd om den sande Kristendom, og han satte den over Bibelordet 
som den øverste Trosregel. Dåben og Nadveren fremhævede han stærkere end de 
fleste andre Religionslærere, og han betragtede dem som den kristne Menigheds to 
Livskilder. Der rejste sig fra alle Sider en heftig Modstand mod hans Opfattelse 
af Trosbekendelsen, men han var ikke til at rokke derfra; han forkyndte den med 
en sådan Kraft og Udholdenhed både i Tale og Skrift, at mange af de dygtigste 
Præster sluttede sig til ham, og gennem dem vandt han store Kredse af Folket i 
Landet forskellige Egne. Igennem hårde Sjælekampe blev han vis i sin Sag, at han 
selv havde fundet Freden med Gud, og at han var kaldet til på ny at tænde Guds 
Ords Lys i den danske Menighed. Da var alle hans Storhedsdrømme om at vinde 
Verdens Pris forsvundne. I 1811 blev han Hjælpepræst hos sin gamle Fader, og han 
bad nu kun om, at Gud ville antage ham til sit Ords Tjener. Ved sin 
Prøveprædiken havde Grundtvig fået mange, især blandt Præsterne, imod sig, og 
Modstanden blev ikke mindre, da han i de to År, han var Kapellan i Udby, og 
vedblev at tale og skrive strengt mod Tidens Vantro. Efter Faderens Død (1813) 
tog han til København, den By, hvorfra Vantroen bredtes ud over Landet, og hvor 
han følte, Kampen skulle stå. Men det var, som alle havde sammensvoret sig for 
at hindre »den store Anklager« i at komme til Orde. Embede kunne han ikke få, og 
Præsterne nægtede ham Adgang til deres Prædikestole. I 8 År måtte han vente på 
Embede i Statskirken; men ledig var han ikke. Da man nægtede ham at komme til 
Orde, brugte han Pennen. I Tidsskriftet »Danevirke« og i en »Verdenskrønike« 
viste han, hvorledes man i den lutherske Kirke var kommen længere og længere 
bort fra Morten Luthers Prædiken; ved »Roskilde-Rim« og »Kvædlinger« oplivede 
han gennem en Række af skønne Digte mange af Folkets gode Minder, og ved en ny 
Fordanskning af Sakses og Snorres Kongesagaer hjalp han til, at også den menige 
Mand kunne lære at kende vor gamle Historie. En af de få, der ikke var ham imod, 
var Kongen, Frederik den Sjette, der da også omsider satte sin Vilje igennem og 
gav ham Præsteembede, først i Præstø og snart derefter i København. I 1822 blev 
han kaldet til Kapelan ved Frelsers Kirke. Nu havde han fået den Stilling, han 
mente at måtte have for med Held at kunne rejse en Kamp mod 
Fornuftkristendommen, og Kampen lod ikke længe vente på sig. Da den unge 
begavede Præstelærer Dr. H. N. Clausen 1825 havde udgivet et Skrift, hvis 
Indhold var, at de lærde skulle bringe Skriftens Udsagn til at rime sig med 
Fornuften og derefter sige Menigmand, hvad Kristendom er, da udsendte Grundtvig 
»Kirkens Genmæle !«, en lille Bog, hvori han i klare og bestemte Ord nedlægger 
Indsigelse imod, at den Lærdom, der forkyndes af Præstelæreren og af de fleste 
Kirkelærere på den Tid, skal kaldes Kristendom, eftersom den tværtimod er den 
reneste Vantro. Uden Omsvøb siger han om Clausen, at »han har stillet sig i 
Spidsen for den kristne Kirkes Fjender og Guds Ords Foragtere«. Men idet han 
angriber Fornuftkristendommen, viser han tillige hen til den gamle Kristendom, 
som han vil give Vidnesbyrd. Det er ikke de lærde, der skal sige os, hvad 
Kristendom er; thi Herren har selv sagt os det, da han har givet sin Menighed en 
Trosbekendelse. Hverken Skriften eller de skriftkloges Forklaringer er Kirkens 
Grundvold. Grundvolden er Herrens eget Ord ved hans Nådemidler, og ingen kan da 
blive en Kristen ved Fornuftens Oplysning, men kun ved enfoldig barnlig Tro på 
Herrens Ord. - Disse jævne og dog så mægtige Ord gav Fornuftkristendommen 
Dødsstødet her i Landet, om end det varede en Stund, før deres Virkning ret blev 
kendelig. Kampen, som Balle havde begyndt, blev fuldført af Grundtvig. Lige 
straks så det snarest ud efter, at Grundtvig havde tabt Slaget; han blev idømt 
en Bøde og berøvet sin Skrivefrihed (hvad han i de følgende År skrev, skulle 
gennemses af Politimesteren, før det måtte komme i Trykken), og selv tog han sin 
Afsked fra Præsteembedet, da han ikke kunne finde sig i at være Præst i en 
Kirke, hvor man ikke måtte angribe Kristendommens Fjender. Men det klaredes 
efterhånden. Han udgav det ene Skrift efter det andet, alle vidnende om grundig 
Lærdom og en mægtig Åndskraft. I »Theologisk Månedsskrift« skrev han: »Om den 
sande Kristendom«, »Om Kristendom og Rationalisme«, »Om Kristendommens Sandhed« 
»Skal den lutherske Reformation virkelig fortsættes«. I Årene 1827-31 udkom hans 
»Søndagsbog«, 1829 »Krønikerim til Børnelærdom«, 1832 »Nordens Mythologi«, 
1833-43 »Håndbog i Verdenshistorien«, og 1837-41 »Sangværk til den danske 
Kirke.«. I 1832 fik han Lov til at prædike i Frederikskirken, for hvem der ville 
høre ham, og 1839 fik han atter Embede i Statskirken, idet Frederik den Sjette 
kaldede ham til Præst ved Vartov Kirke. Den værste Kamptid var nu omme, og i den 
Menneskealder Grundtvig var Præst ved Vartov - fra 1839 til hans Død 1872 - var 
det hans egentlige Gerning at bygge op. Han samlede en fri Menighed om sig, der 
med Glæde lyttede til hans Forkyndelse og sang hans Salmer med Liv og Lyst. 
Hovedindholdet af hans Prædiken var, at Dåb en og Nadveren er Menighedens 
Livskilder og Bibelen dens Oplysningsbog. Særlig fremdrog han Dåbens Pagt, 
Forsagelsens og Troens Ord, der viser os Salighedens Vilkår, men tillige er et 
levende Guds Ord, der giver hver, som ærlig tror og bekender det, Magt til at 
være et Guds Barn. Og han fremdrog det ikke som en Lærdomssag; han vidnede om 
sin Tro, og Guds Ånd stadfæstede hans Vidnesbyrd. Menigheden voksede, flere og 
flere Præster blev hans Disciple, fra Vartovmenigheden udgik en Vækkelse til 
mangfoldige Menigheder rundt om i Landet. Ved sin Kamp mod Fornuftkristendommen, 
ved sit kraftige Vidnesbyrd om Kirkens Nådemidler og ved sine herlige Salmer 
blev han en Reformator i den danske Kirke. Så kom hans Gyldenårsdag, da han 
havde været Præst i 50 År. Præsterne gik da atter sammen, men ikke for at 
anklage ham; de flokkedes nu skarevis om hans Prædikestol med Tak til Gud for 
Lyset, der ved ham atter var bleven tændt i Menigheden, og samme Dag meldte 
Kongen ham, at da vore to ældre Salmedigtere, Kingo og Brorson, begge havde 
været Biskopper, så havde han anset det for ret at give den tredje store 
Salmedigter, Grundtvig, Rang med Sjællands Biskop. Om det menneskelige havde 
Grundtvig andre Forestillinger end Rationalisterne og Pietisterne. Når de første 
forgudede det naturlige Menneske, og de sidste fordømte det, da så Grundtvig i 
Mennesket en falden Skabning, som kun kunne genrejses ved Guds Hjælp, men som 
dog i Faldet havde bevaret Præget af at være skabt i Guds Billede. Synden skulle 
hades og udryddes, men det ægte menneskelige skulle elskes og opdyrkes som den 
gode Jord, hvori det himmelske Ord kunne gro og bære Frugt. Gerne pegede han på, 
hvad ædelt og stort Mennesket rundt om på Jorden har øvet; men især elskede han 
det menneskelige, som det har vist og viser sig her i Danmark. Han var en stor 
Ven af Frihed og Danskhed og en ivrig Forkæmper derfor. Utrættelig har han 
kæmpet for Ordets og Troens Frihed, og han opnåede at se denne Frihed fastslået 
i Rigets Grundlov. Flere af de Love, som have gjort den danske Folkekirke til en 
af de frieste i Verden, skyldes særlig ham, f.eks. Loven om Sognebåndets 
Løsning, der tillader Folkekirkens Medlemmer at slutte sig til den Præst og 
Menighed, hvor de kunne finde mest Opbyggelse. For den danske Sag har han 
arbejdet mere end nogen anden. Det fremmede (Latinen og Tysken), der så tit og 
så længe havde kuet vort Åndsliv, satte han til Dørs, hvor han kunne, og han 
søgte på alle Måder at styrke det danske Liv ved at vække Kærlighed til vore 
gamle Minder og ved at rejse et levende Håb i Folket om en lys Fremtid. Det var 
en af hans kæreste Tanker at få en dansk Højskole grundet i Sorø, hvor den 
danske Ungdom frit kunne flokkes for at oplyses på Modersmålet om de Ting, der 
må elskes og forstås, når Folket livet skal trives vel, og opnåede han end ikke 
at se denne Tanke ligefrem udført, så oplevede han dog, at der rundt om i Landet 
rejstes en Mængde frie Skoler for Ungdommen (Folkehøjskoler), på hvilke der 
undervises efter hans Tankegang. Hvad Grundtvig har virket som Præst og 
Salmedigter, som Frihedsmand og Folkeoplysningsmand, kendes rundt om i vort 
Fædreland, og der er gode Tegn til, at det Ord, han har talt, vil vedblive at 
være til Vejledning for Menigheden og Folket i lange Tider. Ved Siden af de to 
store Banebrydere optrådte en hel Flok af Skjalde, som hver især havde noget 
godt at bringe. Grundtvig var også en stor Digter. Ved Oehlenschlägers nordiske 
Digte vaktes hans Kærlighed til Nordens Oldtid, og han skrev det berømte Digt 
»Optrin af Kæmpelivets Undergang i Nord«. Senere skrev han »Roskilde Rim«, 
»Roskilde Saga«, »Påskeliljen« og mange andre smukke Digte og Sange, som ikke 
vil glemmes, så længe det danske Sprog lever. Særligt må nævnes hans udmærkede 
Salmer, som kun få Lande har Mage til, og alle er enige om at erkende ham for en 
af Danmark største Salmedigtere. Det var da også for at hædre ham som 
Salmedigter, at Kongen gav ham Titel af Biskop. Historien havde Grundtvig stor 
Kærlighed til, især Nordens Historie, og derfor oversatte han på Dansk både 
Sakses Danmarkskrønike og Snorre Sturlesens Norgeskrønike, så disse to udmærkede 
Bøger nu er til at læse i et klart og kraftigt Sprog. Han skrev også selv Flere 
historiske Værker, hvoraf det vigtigste er »Håndbog i Verdenshistorie«, og i sin 
høje Alderdom holdt han en Række Foredrag over Kirkens Historie, som er optegnet 
under Navnet »Kirkespejl«. Det var med Glæde, at Grundtvig mindedes sin Barndom 
i sine Forældres Hus og i den jyske Præstegård. Derimod var han ikke så glad, 
når han tænkte tilbage på sit Skoleliv i Århus; thi den Undervisningsmåde, der 
brugtes i Latinskolerne, var slet ikke efter hans Sind. Han syntes, det var en 
stor Urimelighed, at et sådant gammelt og helt fremmed Sprog som Latin skulle 
være vigtigere end Modersmålet, og det blev en fast Tro hos ham, at der burde 
indføres en grundig Forandring i Ungdommens Undervisning. Det danske Sprog og 
Historien skal efter hans Mening være Hovedfagene; Børnene må ikke plages med 
tørre og kedelige Ramser; men der skal fortælles klart og livligt for dem, så de 
kan lytte med liv og Lyst. Han kæmpede med stor Kraft og Udholdenhed for at 
skaffe sine Skoletanker Udbredelse, og hans Kamp i den Retning var heller ikke 
uden Virkning, thi hverken Latinen eller Ramseriet har længer den Magt som 
tidligere. Under sit Arbejde for at løfte og hæve Folket kom han også ind på 
Tanken om en vækkende Skole for den voksne Ungdom i den Alder, da Sansen let kan 
vækkes for Livets alvorlige Spørgsmål. Denne hans Tanke er kommet til Udførelse 
gennem de mange Folkehøjskoler, som navnlig siden 1864 er blevet oprettet i 
Landets forskellige Egne. Disse skoler er noget ejendommeligt for Danmark, og de 
har i Forening med Børneskolerne haft den Virkning, at Landbefolkningen står 
højere i Oplysning og Dannelse i Danmark end i andre Lande. I 1872 døde 
Grundtvig som Præst ved Fattigstiftelsen Vartov i København, hvor han havde 
været ansat siden 1839 og samlet en talrig Menighed om sig. Foruden Grundtvig må 
der endnu nævnes fire af Åndens Stormænd, som hver på sin Måde har øvet en 
væsentlig Indflydelse på det religiøse Liv i det 19&#39;de Århundrede, nemlig de to 
lærde og veltalende Biskopper <i>J. P. Münster</i> og <i>H. L. Martensen</i>, 
den store Tænker <i>Søren Kierkegård</i> (1813-1855) og Præsten <i>Vilhelm Beck</i>.</p>
<p align="JUSTIFY"><i>Bernhard Severin Ingemann</i> (1789-1862) var en Præstesøn 
fra Falster. I sin »Levnedsbog« har han med Kærlighed skildret sit Barndomshjem 
og med Munterhed fortalt om Skolelivet i Slagelse. Han skrev i sin Ungdom mange 
Digte, men Danmarks Hjerteskjald blev han først, da han noget over tredive År 
gammel fik sit Hjem i det dejlige Sorø, hvorhen han blev kaldet som Lærer ved 
Sorø Akademi. Sorø-Egnen og Ingemann passede sammen. De fredsæle Skove om den 
stille Sø var det rette Sted for den milde, drømmende Digter. Og her i disse 
egne have nogle af vor Middelalders skønneste Minder hjemme. De mange historiske 
Minder, knytter sig til Sorøegnen, vakte hans Kærlighed til vor Historie i 
Middelalderen. I Ringsted hvilede Valdemarerne, i Sorø Biskop Absalon, i 
Fjenneslev havde <i>Asger Ryg</i> og Fru Inge boet. Når en Skjald her lyttede 
godt efter, måtte han endnu kunne høre Sværdenes Klang og Kæmpevisens Toner. 
Ingemann lyttede efter, og det blev hans store Lyst at kalde disse Minder frem, 
så de kunne blive ret levende for Folket, ja blive Forbilleder for det til ædel 
og mandig Dåd. I 1824 udkom hans Digt: »Valdemar den Store og hans Mænd», 
hvorefter fulgte en Række af historiske Romaner: »Valdemar Sejr«, »Erik Menveds 
Barndom«, »Kong Erik og de fredløse«, »Prins Otto af Danmark og hans Samtid«, og 
som Afslutning Digtet »Dronning Margrete«. Ved disse Værker er Ingemann fremfor 
nogen anden blevet Digter for den danske Ungdom; den vil ikke så let glemme de 
Billeder, han har tegnet af Absalon, Valdemar, Dagmar, Karl af Rise, Drost Peder 
og mange flere, og den vil vel heller ikke glemme den Digter, som har fået dens 
Hjerte til at banke for det ædle, og måske mere end nogen anden lært den at 
elske Fædrelandet og dets Minder. Men fra <i>Ingemanns</i> Hjem i Sorø kom også 
en Flok af dejlige »Morgen- og Aftensalmer«, der som gode Ånder have vandret 
Landet rundt og båret milde og fredsæle Tanker, Glædens og Takkens Ord ind i 
Borg og Hytte. Disse Bøger tillige med hans Nutidsroman »Landsbybørnene« hører 
til Ungdommens kæreste Læsning og har bidraget meget til at vække og styrke 
Fædrelandskærligheden. Ingemann har også et stort Navn som Salmedigter og har 
digtet nogle af vore smukkeste Morgen- og Aftensalmer.</p>
<p align="JUSTIFY"><i>J. C. Hauch</i> (1790-1872) var en strengt alvorlig og 
noget tungsindig Digter, som i sine Bøger stærkt fremhæver Skyggesiden af 
Menneskehedens Livskår. De af hans Værker, som er blevet højst skattet, er 
Skuespillet »Søstrene på Kinnekullen«, Romanerne »Vilhelm Zabern«, 
»Guldmageren«, »En polsk Familie« og »Slottet ved Rinen« og den i Sagastil 
skrevne »Saga om Thorvald Vidførle«. Carsten Hauch yndede meget de islandske 
Sagaer og har i et Par af sine Bøger, »Thorvald Vidførle« og »Haldor«, fortalt 
om Livet i Vikingetiden, men også den nyere Tids Mennesker har han skildret godt 
i en Mængde Skuespil og Romaner.</p>
<p align="JUSTIFY"><i>J. L. Heiberg</i> (1791-1860) var Søn af den landsforviste 
P. A. Heiberg. Han udmærkede sig ved et dybt Kendskab til Digtekunstens Væsen, 
og sine Anskuelser derom forsvarede han med en sådan Skarphed og Klarhed i 
Tanken, at det næsten ikke var muligt for nogen at gøre andre Synsmåder 
gældende. Hans Meninger og Domme om Digtekunst og Digterværker gjaldt derfor 
også i mange År for at være de eneste rigtige. Som Digter må han regnes blandt 
de store, og han vakte igen den længe sløvede Sans for dansk Komedie ved sine 
smagfulde og livlige Lystspil: »Kong Salomon og Jørgen Hattemager«, 
»Aprilsnarrene«, »Recensenten og Dyret«, »Elverhøj« og flere. Det vittigste og 
dybsindigste af hans Værker er den såkaldte apokalyptiske (det vil sige: 
hemmelighedsfulde eller gådefulde) Komedie »En Sjæl efter Døden«.</p>
<p align="JUSTIFY"><i>Poul Martin Møller</i> (1794-1838) nåede ikke at få meget 
skrevet; men hvad han skrev, viste, at han var en ægte Digternatur. Som hans 
ypperste Frembringelser kan nævnes den dybt følte og skønne Fædrelandssang 
»Rosen blusser alt i Danas Have«, de mesterlige Digte »Torbisten og Fluen« og 
»Hans og Trine« og den ufuldendte Fortælling »En dansk Students Eventyr«, som er 
overordentlig lystig og morsom.</p>
<p align="JUSTIFY"><i>Christian Winther</i> (1796-1876) var en stor Mester til 
at skrive Vers, og i flere af sine Digtninge giver han henrivende Skildringer af 
Sjællands Natur og Folkeliv, som han dog ikke lader os se i nøgen Virkelighed, 
men i et digterisk forskønnende Lys. Hans Hovedværker er en Digtsamling, som han 
gav Navnet »Træsnit«, og det fortællende Digt »Hjortens Flugt«, som vandt 
overordentligt Bifald og altid vil blive anset som et Digterværk af høj Rang.</p>
<p align="JUSTIFY"><i>Henrik Hertz</i> (1797-1870)og senere <i>Jens Christian 
Hostrup</i> (1818-1892) har givet os en Række af livlige Skuespil, hvori Livet 
på mangfoldig Vis er afbildet.</p>
<p align="JUSTIFY"><i>Carl Bernhard</i> (1798-1865), hvis rette Navn var 
Saint-Aubain, skrev flere mindre Fortællinger, deriblandt »Lykkens Yndling« og 
Commissionæren«, og nogle større historiske Romaner: »Krøniker fra Erik af 
Pommerns Tid«, »Krøniker fra Kristian den Andens Tid« og »Gamle Minder« fra 
Struensees og Karoline Matildes Tid. Hans Bøger er skrevet i et smukt og livligt 
Sprog og meget underholdende at læse.</p>
<p align="JUSTIFY"><i>Henrik Hertz</i> (1798-1870) vandt et berømt Navn ved sine 
mange Skuespil, hvoraf flere regnes blandt Mesterværkerne i den danske 
Digtekunst. Som de vigtigste kan nævnes: »Amors Genistreger«, »Sparekassen«, 
»Svend Dyrings Hus« og »Kong Renés Datter«.</p>
<p align="JUSTIFY"><i>Troels Lund</i> (1802-1867) har ved sit berømte historiske 
Værk »Dagligt Liv i Norden i det 16&#39;de Århundrede« givet os et fornøjeligt og 
lærerigt Indblik i vort Folks daglige Levevis i det nævnte Tidsrum.</p>
<p align="JUSTIFY"><i>H. C. Andersen</i> (1805-1875) var Søn af en fattig 
Skomager i Odense. Han fik kun en yderst tarvelig Undervisning i sine Drengeår, 
og det var Moderens Bestemmelse med ham, at han skulle være Skrædder; men han 
havde en levende Følelse af, at han var skabt til noget større, og da han var 
konfirmeret, rejste han til København med det Forsæt at blive en berømt Mand. 
Dette var nu ikke så lige at løbe til, og han måtte i flere År udstå mange 
Genvordigheder; men han nåede sit Mål og blev som Digter en at vort Lands 
berømteste Mænd. Blandt hans Værker kan nævnes flere gode Romaner: 
»Improvisatøren«, »Kun en Spillemand«, »De to Baronesser« og »At være eller ikke 
være«; men sin store Berømmelse vandt han ved sine Eventyr; de blev læst og 
beundret ikke blot i Danmark, men over hele Europa, ja næsten over hele Verden, 
og de har skaffet ham et Navn som en af Verdens største Eventyrdigtere. Som 
nogle at hans bedste og mest kendte Eventyr kan nævnes: »Ole Lukøje«, 
»Svinedrengen«, »Den standhaftige Tinsoldat«, »Kejserens ny Klæder«, 
»Tommelise«, »Rejsekammeraten«, »Lykkens Galosker«, »Nattergalen« og »Den grimme 
Ælling«. I en tyk Bog, som hedder »Mit Livs Eventyr«, har han selv fortalt om 
sin egen eventyrlige Livsførelse.</p>
<p align="JUSTIFY"><i>Frederik Paludan-Müller</i> (1809-1876) var en fuldendt 
Mester til at skrive Vers. Det År han kom til Universitetet, var der blandt 
Studenterne foruden ham hele femten, som mente at have digteriske Anlæg og gav 
sig af med at digte. Kammeraterne kaldte dem for Spøg de fire store og de tolv 
små Poeter. Fr. Paludan-Müller regnedes dengang kun til de små; men senere, da 
han havde skrevet Skuespillet »Kærlighed ved Hoffet« og det henrivende Digt 
»Danserinden«, så måtte det indrømmes, at han var en at de store, og ved sit 
enestående Mesterværk »Adam Homo«, et storartet Skjaldeværk, hvori fremstilles 
et Menneske af den almindelige Slags, der i sin Ungdom tegnede godt, men som 
efterhånden tabte sit Indhold, så kun den tomme Skal blev tilbage. </p>
<p align="JUSTIFY"><i>Carl Ferdinand Allen</i> (1811-1871)har skrevet et 
fortrinligt Værk om de første oldenborgske Konger - særlig Kristian den Anden. 
C. F. Allen har vundet Navn som en af vore grundigste historikere. Hans 
betydeligste Værker er »De tre nordiske Rigers Historie under Hans, Kristian den 
Anden og Frederik den Første«og »Håndbog i Fædrelandets Historie«.</p>
<p align="JUSTIFY"><i>Carl Ploug</i> (1813-1894) var som Redaktør af bladet 
»Fædrelandet« en af Frihedens modigste og dygtigste Forkæmpere under Kristian 
den Ottende, og han har vundet et anset Navn som Digter ved sine formfuldendte 
og kraftige Sange for Frihed, Fædreland og Nordens Enhed.</p>
<p align="JUSTIFY"><i>Carit Etlar</i> (1816-1900) eller Brosbøll, som han 
egentlig hed, skrev en lang Række at Romaner og Fortællinger; han viste sig deri 
som en Mester til at opfinde. Begivenheder og kæde dem sammen således, at man 
under Læsningen kommer i en behagelig Spænding. Det er navnlig ved sit 
Mesterskab i denne Retning, at han har vundet så talrige Læsere. Som de 
betydeligste af hans Bøger kan nævnes »Gøngehøvdingen« og »Dronningens 
Vagtmester«.</p>
<p align="JUSTIFY"><i>J. C. Hostrup</i> (1818-1892) førte den Slags 
Lystspildigtning videre, som J. L. Heiberg havde begyndt, og Henrik Hertz 
fortsat. Hans Lystspil står i Liv og Lystighed lige så højt som de to andres, og 
de overgår dem i een Henseende, nemlig i den pålidelige Gengivelse af 
Virkeligheden. Personerne i hans bedste Stykker bruger i deres Tale netop 
sådanne Udtryk og Vendinger, som er ejendommelige for den Stand, de tilhører, og 
det Alders- og Dannelsestrin, de står på. Som Mesterværkerne blandt hans 
Lystspil må »Genboerne«, »En Spurv i Tranedans« og »Eventyr på Fodrejsen«.</p>
<p align="JUSTIFY"><i>H. V. Kålund</i> (1818-1885) har skrevet Skuespillet 
»Fulvia« og flere smukke Digte. Blandt disse må nævnes som Mesterværker alle de, 
hvori han giver Skildringer fra Dyrenes Verden: »Fabler for Børn«, »Bjørnen som 
Rytter«, »Den firbenede Proletar«, »Elefanten« og flere.</p>
<p align="JUSTIFY"><i>M. Goldschmidt</i> (1819-1887) henledte først 
Opmærksomheden på sig ved det berømte Vittighedsblad »Corsaren«, hvilket ban 
udgav i nogle År under Kristian den Ottende og brugte som åndeligt Våben i 
Kampen for Frihed. Senere skrev han udmærkede Romaner, deriblandt »En Jøde«, 
»Hjemløs« og »Ravnen«, og han viste i disse Bøger, at han var en skarp Iagttager 
af Menneskelivet og en af de ypperste Mestre i Modersmålets skriftlige 
Behandling.</p>
<p align="JUSTIFY"><i>H. F. Ewald</i> (1821-1908) har vundet Navn som en anset 
Romanforfatter og fundet mange Læsere. Som hans mest læste Bøger kan nævnes 
»Valdemar Krones Ungdomshistorie« og de historiske Romaner »Svenskerne på 
Kronborg« og »Den skotske Kvinde på Tjele«.</p>
<p align="JUSTIFY"><i>Jens Worsåe</i> (1821-1885) have syslet med Oldsager, der 
i stor Mængde er blevne samlede i det »oldnordiske Museum« i København, hvorved 
meget Lys er vundet over den forhistoriske Tid. Jens Worsåe og <i>Japetus 
Steenstrup</i> er vore største Oldgranskere. De har med stor Flid og 
Skarpsindighed studeret de mange Oldsager, som er fundet i Landets forskellige 
Egne, og derved er udbredt megen Oplysning om Folkets Levevis i den fjerne 
Oldtid, som man ingen skriftlige Efterretninger har fra.</p>
<p align="JUSTIFY"><i>C. A. Thyregod</i> (1822-1898) har givet jævne og 
troværdige Skildringer af jyske Landboeres Liv, hvilket han som Landsbylærer i 
Jylland havde rig Lejlighed til at iagttage.</p>
<p align="JUSTIFY"><i>Erik Bøgh</i> (1822-1899) var enestående som Forfatter af 
muntre og vittige Viser. Han indtog også en fremragende Plads som 
Skuespildigter, og mange har moret sig ved at se »Fastelavnsgildet«, 
»Redaktionssekretæren« og andre af hans talrige Lystspil. »Jonas Tværmoses 
Ærgrelser« er den betydeligste af hans morsomme Fortællinger. </p>
<p align="JUSTIFY"><i>Svend Grundtvig</i> (1824-1883) har med stor Flid og 
Lærdom samlet og oplyst Folkeviserne fra Middelalderen, og mange andre Forskere 
have været og er i travlt Arbejde med at undersøge og drage frem for Lyset alle 
vore Folkeminder.&nbsp;</p>
<p align="JUSTIFY"><i>Anton Nielsen</i> (1827-1897) virkede i flere År som 
Landsbylærer på Sjælland, og i sine Fortællinger »Fra Landet« var han den 
første, som gav rigtig naturtro Skildringer af sjællandske Landboeres Liv.</p>
<p align="JUSTIFY"><i>Christian Richardt</i> (1831-1892) har skrevet Sangspillet 
»Drot og Marsk«, Skuespillet »Deklarationen« og flere fædrelandske og religiøse 
Digte, som alle udmærker sig ved inderlig Følelse og en ejendommelig smuk Form. 
Som Mesterværker må nævnes hans morsomme spøgefulde Digte »Et romersk Æsel«, 
»Far skal sove«, »Hr. Mikkel«, »Tulte« og flere.</p>
<p align="JUSTIFY"><i>Vilhelm Bergsøe</i> (1835-1911) vakte i sin Tid stor 
Opmærksomhed ved Romanen »Fra Piazza del Popolo«, som endnu hører til de mest 
læste Bøger. Af hans senere Bøger kan nævnes »Fra den gamle Fabrik« og »Bruden 
fra Rørvig«.</p>
<p align="JUSTIFY"><i>L. Budde</i> (1836-1902) var i mange År Forstander for en 
Opdragelsesanstalt for vanskelige og forvildede Børn. I denne Stilling virkede 
han med enestående og utrættelig Kærlighed til Børn, selv de mest forvildede, og 
det er også denne Kærlighed, der i Forening med et godt Humør går igennem hans 
forskellige Historier og Fortællinger og gør dem så fornøjelige at læse.</p>
<p align="JUSTIFY"><i>S. Schandorph</i> (1836-1901) var henved 40 År, inden det 
lykkedes ham at skrive noget, som ret mange brød sig om aflæse; men så vakte 
Georg Brandes ved sine Forelæsningen hans Sans for Realismen, og det viste sig 
snart, at det netop var i den Retning, han havde Anlæg til at digte. Han skrev 
nu i Årenes Løb flere Romaner og Småfortællinger, hvori han naturligt og morsomt 
skildrer sjællandske Landboere og Købstadborgere. De bedste af Romanerne, »Uden 
Midtpunkt« og »Småfolk«, men særlig Småfortællingerne fandt mange Læsere.</p>
<p align="JUSTIFY"><i>Georg Brandes</i> (f. 1842) begyndte i Året 1871 på 
Universitetet i København en Række Foredrag over »Hovedstrømninger i det 19&#39;de 
Århundredes Litteratur«. I disse Foredrag, som nu foreligger i Bøger, omtaler og 
bedømmer han med indgående Kendskab og i et udmærket dansk Sprog de vigtigste 
franske, engelske og tyske Forfattere og deres Værker i første Halvdel af det 
19&#39;de Århundrede. Foredragene vakte stærk Modsigelse, fordi han bedømte alt ud 
fra yderliggående fri Anskuelser; men de øvede en stor Virkning; thi det var 
hovedsagelig ved dem, at en ny Retning i Digtekunsten også vandt Indgang i 
Danmark. Denne Retning hævder, at Digtekunsten i højere Grad end tidligere skal 
skildre Livet således, som det virkeligt er, og ikke, som det burde være. Derfor 
har den fået Navnet Realisme, hvilket er et nyere latinsk Ord, som her kan 
betyde Virkelighedsdigtning. Foruden »Hovedstrømninger « har Brandes skrevet 
højst lærerige Bøger om danske, norske og svenske Forfattere, desuden et stort 
Værk om den verdensberømte engelske Digter Shakespeare, og han har skildret 
russiske og polske Forhold og Personer i de to Bøger »Indtryk fra Rusland« og 
»Indtryk fra Polen«. Hans Bøger er oversat på de europæiske Hovedsprog, og han 
regnes blandt Europas største Kendere og Bedømmere af Digterværker.</p>
<p align="JUSTIFY"><i>Ingvor Bondesen</i> (1844-1911) var i flere År 
Landsbylærer på Fyn. Sine iagttagelser af Folkelivet der har han skildret på en 
fængslende Måde i »Kareten fra Lønneskov«, »Skovstrupfolk« og andre 
Nutidsfortællinger. Han har også skrevet gode historiske Romaner, deriblandt 
»Hersen på Steinarstad« og »Kongebrydens Fostersøn«.</p>
<p align="JUSTIFY"><i>Zakarias Nielsen</i> (f. 1844), tidligere Landsbylærer på 
Sjælland, har været en frugtbar Forfatter og blandt andet skrevet Romanerne: 
»Nye Tider«, »Gamle Vaner«, »Mågen«, »Den store Magt«, »Kulsviere«, »Mystisk« og 
»Kilderne«. Han skildrer deri med indgående Kendskab og kærlig Forståelse de 
åndelige Brydninger blandt Landboerne mellem gamle og ny Anskuelser i 
Opdragelse, Politik, Religion og Moral.</p>
<p align="JUSTIFY"><i>Holger Drachmann</i> (1846-1908) har i flere af sine 
Digtninge givet Følelser og Stemninger så stærke og skønne Udtryk, at han i den 
Retning regnes for Danmarks største Digter i den nyere Tid. Mange af hans Sange 
og nogle hans Eventyrdigte, »Der var engang«, »Østen for Sol og Vesten for Måne« 
og flere, anses da også som Mester værker i den danske Litteratur. Hans 
»Sømandshistorier« er noget af det bedste i den realistiske Digtning, og der 
findes udmærkede Ting i hans Romaner og Skuespil.</p>
<p align="JUSTIFY"><i>J. P. Jacobsen</i> (1847-1885) var en at de første, som 
sluttede sig til Realismen i Digtekunsten. Han skrev på Grund at Sygdom og en 
tidlig Død ikke meget, kun de to Romaner »Marie Grubbe« og »Niels Lyhne«, nogle 
mindre Fortællinger og enkelte Vers; men hans Bøger er skrevet med så fin 
Forståelse af sjælelige Rørelser og en så enestående Sprogkunst, at han til alle 
Tider vil blive regnet for en at Danmarks største Digtere.</p>
<p align="JUSTIFY"><i>Sophus Bauditz</i> (f. 1850) åbenbarer i sine Bøger et 
lyst Syn på Livet. Han er en udmærket Fortæller, giver pålidelige 
Naturskildringer og forstår med Opfindsomhed at bringe Liv og Spænding i 
Handlingen. Af hans Værker fortjener at nævnes: »Historier fra Skovridergården«, 
»Krøniker fra Garnisonsbyen«, »Hjortholm«, »Sporsne« og »Absalons Brønd«. De 
hører alle til de mest læste danske Bøger, og de fleste at dem er blevet oversat 
på fremmede Sprog.</p>
<p align="JUSTIFY"><i>Henrik Pontoppidan</i> (f. 1857) er en at de berømteste 
blandt Realismens Digtere. Hans Hovedværker er de to store Romaner »Det 
forjættede Land« og »Lykkeper«. Deri skildrer han med stort Mesterskab Livet på 
Land og i By, således som det udfoldede sig i et Tidsrum, da der var stærke 
Brydninger mellem de forskellige Retninger i Politik og Religion. Det er 
gennemgående i alt, hvad han skriver, at Skyggesiderne stærkt fremhæves ved den 
Tid og de Personer, der skildres.</p>
<p align="JUSTIFY"><i>Karl Gjellerup</i> (f. 1857) begyndte sin Digtervirksomhed 
i en ung Alder og sluttede sig straks til Realismen. Hans bedste Bøger er 
Tragedien »Brynhild« og Romanerne »Minna« og »Møllen«.</p>
<p align="JUSTIFY"><i>Herman Bang</i> (1857-1912) hører også til de realistiske 
Digtere, og flere at hans Bøger regnes for betydelige Digterværker. Han har 
blandt andet skrevet: »Slægter«, »Tine«, »Det hvide Hus«, »Stuk«, »Mika og 
»Stille Eksistenser«.</p>
<p align="JUSTIFY">Lægen <i>Niels Finsen</i> (1860-1904) har vundet 
Verdensberømmelse ved sin Opdagelse af Lysstrålernes helbredende Virkninger 
overfor visse Hudsygdomme, navnlig den skrækkelige Lupus, som Lægerne før hans 
Opdagelse næsten altid stod magtesløse overfor.</p>
<b>
<p align="CENTER">Frederik den Ottende</p>
<p align="CENTER">1906 - 1912</p>
</b>
<p align="JUSTIFY">Den 20&#39;de Januar 1906 døde Kristian den Niende, og 
Kronprinsen arvede da Kongemagten under Navn af Frederik den Ottende. Han fulgte 
i sin korte Regering den parlamentariske Regeringsskik, som hans Fader havde 
indført i 1901, og han gjorde sig Umage for at komme i et venligt Forhold til 
hele Folket. Blandt de Love, der udkom under hans Regering, kan nævnes: 
Forsvarslovene, der anordnede en Forøgelse af Hæren og en Udvidelse af 
Københavns søbefæstning; Lov om anerkendte Arbejdsløshedskasser, der sikrer 
Statstilskud til Foreninger af Lønarbejdere, når der blandt Medlemmerne er 
Arbejdsløshed, som ikke er selvforskyldt, og Lov om Hjælpekasser, der træder i 
Stedet for Loven om de fri Fattigkasser og giver Anvisning på en mere virksom 
Hjælp for ubemidlede i trange Tider. I 1905 var Det radikale Venstre blevet 
dannet. Det var de store industri- og handelsvirksomheder samt bankerne, der var 
bestemmende for kapitalismens udvikling i Danmark. I bestyrelserne for disse 
foretagender går en lille og lukket personkreds igen og igen. Disse mænd er i 
besiddelse af »nøglepositionerne« og indehavere af en betydelig magt. Hverken 
økonomisk eller politisk dominerer den lille kapital. Omkring århundredskiftet 
har vi i Danmark at gøre med en <i>centraliseret finanskapital</i>. <i>Antal 
håndværks- og industrivirksomheder i 1897</i>: 77.000; heraf var 42.559 uden 
lønnede industrielle arbejdere; på 29.251 virksomheder var ansat 1-5 arbejdere, 
på 4.219 virksomheder var ansat 6-20 arbejdere; på 1.062 virksomheder var ansat 
21-100 arbejdere; på 165 virksomheder var ansat over 100 arbejdere. Samlet 
personale: 270.622; heraf 176.608 industrielle arbejdere; heraf var 58.284 
arbejdere fordelt på virksomheder med under 6 arbejdere; 41.019 arbejdere var 
ansat på virksomheder med 6-20 arbejdere; 43.064 arbejdere var ansat på 
virksomheder med 21-100 arbejdere; 34.241 arbejdere var ansat på virksomheder 
med over 100 arbejdere. <i>Antal håndværks- og industrivirksomheder i 1906:</i> 
85.000; heraf var 47.117 uden lønnede industrielle arbejdere; på 32.126 
virksomheder var ansat 1-5 arbejdere; på 4.533 virksomheder var ansat 6-20 
arbejdere; på 1.248 virksomheder var ansat 21-100 arbejdere; på 218 virksomheder 
var ansat over 100 arbejdere. I 1906 talte man en del små handelsvirksomheder 
med, der tillige havde nogen vareproduktion; de var ikke med i 1897. Det er 
altså ikke givet, at antallet af småvirksomheder er steget mellem 1897 og 1906. 
Samlet personale: 317.086; heraf 208.444 industrielle arbejdere; heraf var 
63.689 arbejdere fordelt på virksomheder med under 6 arbejdere; 44.600 arbejdere 
var ansat på virksomheder med 6-20 arbejdere; 50.937 arbejdere var ansat på 
virksomheder med 21-100 arbejdere; 49.218 arbejdere var ansat på virksomheder 
med over 100 arbejdere. <i>Antal håndværks- og industrivirksomheder i 1914:</i> 
82.000; Heraf var 42.115 uden lønnede industrielle arbejdere; på 34.014 
virksomheder var ansat 1-5 arbejdere, på 4.774 virksomheder var ansat 6-20 
arbejdere; på 1.322 virksomheder var ansat 21-100 arbejdere; på 264 virksomheder 
var ansat over 100 arbejdere. Samlet personale: 350.194; heraf 232.615 
industrielle arbejdere; heraf var 67.405 arbejdere fordelt på virksomheder med 
under 6 arbejdere; 46.837 arbejdere var ansat på virksomheder med 6-20 
arbejdere; 55.374 arbejdere var ansat på virksomheder med 21-100 arbejdere; 
62.999 arbejdere var ansat på virksomheder med over 100 arbejdere. I 1914 er der 
kun ni virksomheder med over 1000 arbejdere, og førende er B&amp;W. Men samtidig 
beherskes produktionen inden for visse sektorer af en enkelt eller en gruppe 
virksomheder; det gælder f.eks. F.L. Smidth og Co.. Endnu i 1914 er næsten 
halvdelen af industriarbejderne beskæftiget i virksomheder med under 20 ansatte. 
Fra 1897 til 1914 vokser andelen af arbejdere, der er beskæftiget i virksomheder 
med over 100 arbejdere, fra 19 % til 27 %. I samme periode viger landbruget i 
betydning, men alligevel spiller landbruget fortsat en væsentlig rolle for dansk 
kapitalisme. Denne udvikling omtaler <i>V. I. Lenin</i> i sin artikel <i>»Hele 
10 »socialistiske« ministre«</i> (Udvalgte Værker, bd. 6, s. 210): »Et specifikt 
træk ved den danske imperialisme er desuden opnåelsen af ekstra profit som følge 
af kød- og mælkeproduktmarkedets monopolagtigt gunstige beliggenhed og afsætning 
ad den billigste vej, søvejen, til London, verdens største marked. I kraft deraf 
er det danske bourgeoisi og de rige danske bønder blevet »blomstrende« 
parasitter på det engelske imperialistiske bourgeoisi, til parthavere i dets 
særligt fredelige og særligt fede profitter.«. Koncentrationen i den danske 
industri viser sig i <i>monopoliseringen </i>(f.eks. papirfabrikkerne, 
bryggerierne og sukkerindustrien) og dels i <i>kartelliseringen </i>(ved 
prisaftaler mellem f.eks. spritfabrikkerne eller i cementindustrien).</p>
<b>
<p align="CENTER">Kristian den Tiende</p>
<p align="CENTER">Fra 1912-1947</p>
</b></font>
<p align="JUSTIFY"><font size="2">Under en Udenlandsrejse døde Frederik den 
Ottende i Hamborg den 14&#39;de Maj 1912, og hans ældste Søn udråbtes Dagen efter 
til Konge. Han erklærede straks, at Danmarks Lykke, Frihed og Selvstændighed 
skulle være hans Mål. I Oktober samme År indbragte Førsteministeren <i>Klaus 
Berntsen</i> i Folketinget et Forslag til en Grundlovsforandring, som tilsigtede 
at indføre almindelig Valgret til Landstinget ligesom til Folketinget og udvide 
Valgretten også til Kvinder. Forslaget vedtoges med stor Stemmeflerhed i 
Folketinget, men blev standset i Landstinget. I Maj 1913 valgtes et nyt 
Folketing, og <i>Klaus Berntsens</i> Ministerium afløstes af et Ministerium med
<i>Zahle </i>som Førsteminister. Socialdemokratiet fik 30 % af pladserne. Zahle 
indbragte ved Rigsdagens sammentræden i September det uforandrede 
Grundlovsforslag påny, og det blev atter vedtaget med stort Flertal i 
Folketinget; men i Landstinget undergik det væsentlige Forandringer, og da det 
kom til Folketinget igen, blev det der ført tilbage til sin oprindelige Form. Så 
kom det i Fællesudvalg (et Udvalg af Medlemmer fra begge Ting), og efter mange 
Forhandlinger og efter Opløsning og Nyvalg af Landstinget var der i Juli 1914 
Flertal i begge Ting for et Grundlovsforslag med følgende Hovedbestemmelser om 
Valget at Rigsdagen: Valgret til Folketinget for alle uberygtede Mænd og 
Kvinder, som har fyldt det 25de År og ikke modtaget ueftergivet 
Fattigunderstøttelse, og Valgret til Landstinget for alle Folketingsvælgere, som 
har fyldt det 35&#39;te År. Men midt under Forhandlingerne udbrød i August den store 
europæiske Krig; Regering og Rigsdag blev da stærkt optaget af Virksomheden for 
at holde Vort Land uden for Krigen og for at sætte os i Stand til at værne vor 
Neutralitet (dvs.: ikke-indblanding), hvis den skulle blive krænket af en af de 
krigsførende Magter. Under disse Forhold slappedes Interessen for 
Grundlovsforhandlingerne, og i September blev det vedtaget at udsætte dem til 
næste Rigsdagssamling. Blandt de Love af Betydning, som udkom de to første År af 
Kristian den Tiendes Regering, kan nævnes Lov om Understøttelse til Børn af 
Enker, som sidder i små Kår og ikke selv kan overkomme at sørge for deres Børns 
Ernæring og Opdragelse. I 1916 havde Danmark en befolkning på 2.920.000. De 
1.209.000 boede i byerne, medens 1.711.000 boede på landet. På trods af 
emigration til Amerika, var befolkningstallet fra 1860 og til 1916 næsten 
fordoblet. Dronning <i>Alexandrine</i> var af <i>Vendernes</i> æt, datter af 
storhertug <i>Friedrich Franz 3. af Mecklenburg</i>-Schwerin. Under Første 
Verdenskrig faldt 5.000 dansksindede sønderjyder som tyske soldater. Der var 
økonomisk krise i Danmark i 1920 og 1930érne. I 1920 standsede Socialdemokratiet 
og fagbevægelsen et kupforsøg (Påskekrisen) fra kongens side. Ved 
overenskomstforhandlingerne i 1922 gennemtvang arbejdsgiverne en lønsænkning på 
15 %. I Randers gik arbejderne i generalstrejke og politiet og militæret blev 
sat ind. Arbejdsgivernes korps af &quot;samfundshjælpere&quot;, dvs. skruebrækkere havde 
travlt. Socialdemokratiet dannede for første gang regering i 1924. I 1925 
krævede arbejdsgiverne atter lønnedgang. 100.000 arbejdere blev lock-outet eller 
kom i strejke. Læs her om </font><a href="http://www.perbenny.dk/strejke.html">
<font size="2">Strejkekampe fra 1920érne</font></a><font size="2">. Men du må du 
selv finde nogle bøger om den 1. Verdenskrig, Påskekrisen 1920, 30&#39;ernes 
kapitalistiske sammenbrud, osv.. Den russiske forfatter <i>Ilja Ehrenburg</i> 
beskrev Danmark i Sommeren 1929, lidt spydigt og ironisk: »at Danmark ved 
Folketællingen i Året 1925 havde 3.434.555 Indbyggere og 3.362.900 Svin. 
Eftersom Svinene formerer sig langt hurtigere end Menneskene, vil der i Løbet af 
5 År gå to Svin på hver Dansker. Det må bemærkes, at Danmarks Palæer er meget 
smukke. Desuden har Danmark et socialdemokratisk Ministerium. På dette Sted har 
jeg virkelig lært en helt ny Patos at kende, - Svinenes Patos. Thi for Svinene 
blev der sørget for bedre Boliger end til Menneskene. Til Svinene blev der 
sørget for bedre Ernæringsforhold end til Menneskene. Endog Dyrlægerne indtog i 
dette Svinenes og Køernes Land en mere agtet Stilling end de almindelige Læger.« 
Svinenes Antal, som i Året 1925 havde udgjort 3.3 Mill. var i Året 1930 steget 
til over 5 Mill. Dette var Danmarks Storhedsår. »Det er ikke Børskurser, men 
Flæske- og Smørnoteringerne, som var afgørende for Landets Velfærd. »De fylder 
Aviserne og Radioen melder om svinene og køerne - de glatter Rynkerne, og de 
truer med Tiggerstaven. Nylig kostede Flæsket 137 øre, nu koster det 152 øre. 
Fra denne lille Difference stammer såvel Bøndernes opsparing som Københavns 
velkendte Elegance. I Året 1931 standsede denne Rigdomskilde brat op. Den store 
Bestand af Svin og Køer, som indtil dette År havde været Danmarks Rigdom, blev 
fra nu af i Virkeligheden Danmarks Forbandelse. Fra dette År har den danske 
Statsledelse så at sige uden Ophold været på Vandring med Tiggerstaven på det 
internationale Varemarked. I Året 1932 var Prisen sunket til 75 øre pr. Kilo. 
Danmarks Eksport til England, som i Året 1929 havde udgjort 962 Mill. Kroner, 
var i Året 1932 sunket til 725 Mill. Tal og Statistik er ofte Ting, som bare ved 
sin tørre Nøgenhed virker afskrækkende på den menige mand. Den danske Statistik 
over Eksportpriserne på Flæsk og Smør og over Totalbeløbet for Salget til 
England er imidlertid for den danske Borger ikke tomme Begreber, men levende 
Realiteter, der er bestemmende ikke bare for den danske Velstand, men også for 
den danske stats skæbne. Den danske politik´s A B C var landbrugets 
eksportpriser. Den fascistiske landbrugsorganisation L. S. (Landbrugernes 
Sammenslutning) gjorde i 1933 knuder og oprettede en bondegarde i august. L. S. 
fik mere end 100.000 medlemmer. Politisk angreb de højfinansen renter og 
arbejdernes lønninger, og bevægelsen nærmede sig nazismens ideologi. I perioden 
1929-35 gik 7200 ejendomme på tvangsauktion. Det var fordi ejendommene var 
overbelånt efter krisens fremmarch. I januar 1936 indgik Danmark og Tyskland en 
delvist hemmeligholdt handelsaftale, der fuldkomment var til ensidig fordel for 
Nazi-Tyskland, der i løbet af året gennemførte militarisering af Rhinlandet og 
endog krævede tillægsforhandlinger overfor Danmark, får atter at forringe 
handelsvilkårene. Selv om hverken kongen eller adelen besad nogen direkte 
politisk magt, strækker deres indflydelse sig langt ud. Den danske adel er halv 
tysk, enkelte af de rigeste adelsslægter taler slet ikke dansk. Både det 
Oldenburgske og det Glücksborgske kongehus er af tysk oprindelse. Oldenburgerne 
førte helt frem til det 19. Århundrede en stærk tyskvenlig politik. Tysk adel 
blev indsat i ledende poster indenfor den danske administration, og tysk var 
indtil begyndelsen af det 19. århundrede det officielle sprog ved det danske 
hof. Kong Christian d. 9. talte dansk med stærk tysk aksent, og først med kong 
Christian den 10, tales dansk med indfødt betoning. Denne gamle tyske mode havde 
medført, at det i Nordslesvig (Sønderjylland) var finere at være tysk end dansk, 
selv om de tysktalende kun udgjorde max. 15 %. Først den grundtvigianske 
bevægelse satte en stopper for den tyske mode. I København opholdt den tyske 
gesandt, hr. <i>von Renthe Fink</i>, som dagligt besøgte udenrigsministeriet og 
klagede over artikler i danske aviser, som ikke følger Tysklands interesser, den 
nazistiske »Landsfører« for Danmark, Ritmester <i>W. Haupt</i>; nazi-føreren for 
København, <i>Ritmester Schäfer</i>; 10 nazi-korrenspondender deriblandt <i>
Pflug-Hartung, Karl</i> <i>Liebknects </i>berygtede morder. I denne samtid skrev
<i>Johan Vogt</i> i 1936/1937 »Den tyske indflydelse i Danmark« og <i>Nic. 
Blædel</i> en række artikler, som blev udgivet i 1945 under titlen: »Forbrydelse 
og Dumhed«. </font></p>
<b><font color="#0000ff" size="5">
<p align="CENTER">Arbejdernes kamp standses ikke ved lovbestemmelser</p>
</font><font size="2"><p align="CENTER">
(Anden behandling af forslag til lov om forlængelse af arbejdsoverenskomster m. 
v. 31. januar 1933)</p>
</font></b>
<p align="JUSTIFY"><font size="2">Regeringen har vist, at den forstår, at 
mørkets gerninger hører nattetimerne til, ved at henlægge behandlingen af dette 
forslag til et sådant tidspunkt, og den har endvidere stillet socialdemokratiets 
ordfører, hr. <i>Alsing Andersens</i> ord i et ganske særligt relief. Han sagde, 
at han var overbevist om, at det store flertal af befolkningen vil hilse denne 
lov med begejstring og godkende den, og så ser man, at regeringen - ja, for 
eftersom rigsdagens præsidium erklærer ikke at kende noget dertil, må det jo 
være regeringen - ved hjælp af politiknipler og tåregasbomber søger at hindre 
det begejstrede folk i at give udtryk for denne begejstring; og den 
folkerepræsentation, hvis værdighed hr. <i>Christmas Møller</i> er så øm for, 
forhandler her, jeg vil ikke sige under beskyttelse af politiknipler og tåregas, 
der er nemlig ikke forsøgt noget angreb, men rigsdagsbygningens forhal er 
forvandlet til en vagtstue på en politistation, og det anser formodentlig alle 
andre medlemmer i denne sal end kommunisterne for stemmende med rigsdagens 
værdighed ...Hvad sker der i grunden ved denne lov ? Der sker det, som er en 
naturlig konsekvens, ikke alene af hele den hidtidige ved socialdemokratiets 
medvirken gennemførte sociallovgivning i Danmark, men også af det, man i sin tid 
sagde, ingen konsekvenser ville få, nemlig strejkeprovisoriet af 1925: at 
fagforeningerne nu ved lov åbenlyst og formelt skal gøres til en 
statsinstitution. Det er i forvejen reelt så godt som tilfældet - 
arbejdsløshedsloven, lov om den faste voldgiftsret, septemberforliget, 
tugthusloven virker i den retning; de tilsigter at fængsle arbejderne, lænke dem 
fast til den kapitalistiske stats ve og vel, gøre det lovmæssigt omtrent 
umuligt, økonomisk omtrent uigennemførligt at gennemføre arbejdskonflikter. Men 
nu vil man sætte kronen på værket ved denne lov, som man også siger ingen 
konsekvenser vil få, men som siger: foreløbig for i år tvangsmæssig fastsættelse 
af lønningerne på et bestemt lavt niveau, samtidig med at priserne stiger; 
strejkeforbud, voldgift gjort obligatorisk, og ved rigsdagsforanstaltning skal 
der fastlægges regler for, hvordan faglige uoverensstemmelser i fremtiden skal 
bilægges. Det er i princippet ikke forskelligt fra fagforeningernes stilling i 
det fascistiske Italien, hvor man rent officielt har gjort fagforeningerne til 
en statsinstitution, undergivet statens kommando, det vil altså i fremtiden 
herhjemme i endnu højere grad end hidtil være således, at fagforeninger - det er 
noget, de fleste arbejdere står i, det er noget, man betaler kontingent til, de 
har nogle ledere, og disse lederes eneste opgave er at sørge for, at deres 
medlemmer bøjer sig for, hvad der er den kapitalistiske stats vilje, at alle de 
nedskæringsforanstaltninger, der besluttes, bliver respekteret af 
fagforeningernes medlemmer. Medens det før i tiden var således, at når en 
arbejdsgiver ikke ville makke ret, så sagde arbejderne til ham: Ja, hvis du ikke 
er ordentlig, så henter vi vor fagforeningsmand, han skal nok ordne dig, så har 
vi allerede nu en sådan tilstand, at hvis arbejderne på en arbejdsplads er 
utilfredse med et eller andet, som de ikke vil finde sig i, og siger, at hvis 
arbejdsgiveren ikke tager sig af det, strejker de, så siger han: Hvis I ikke er 
ordentlige, ringer jeg til jeres fagforeningsformand, han skal nok ordne jer. 
Men dette skal nu yderligere lovfæstes her, således at arbejdsgiveren ikke 
engang selv behøver at gøre det; man går vel Ikke så vidt, at man siger, at 
statsadvokaten skal beskæftige sig med det, og at politiet - foruden at beskytte 
rigsdagen mod de begejstrede folkemasser - skal sættes til at overvåge, at 
arbejderne rundt omkring på arbejdspladserne retter sig efter disse love, men 
det er dog et skridt i den retning, at det er staten, der skal fastsætte disse 
ting, og at fagforeningerne bliver et led i det kapitalistiske statsapparat. <i>
(Afbrydelse: </i>Ligesom i Rusland !). Ligesom i Rusland bliver der sagt. Ja, 
enfoldigheden er naturligvis ubegrænset. Jeg talte om det kapitalistiske 
statsapparat ! Men jeg kan samtidig sige, at planerne på forhånd er dømt til at 
mislykkes. Det er jo ikke første gang, man i en kapitalistisk stat har vedtaget 
sådanne love, men det er aldrig sket, at de er blevet respekteret. Sådanne love 
vedtog man allerede den gang, det kapitalistiske samfund selv fødtes ud af en af 
historiens blodigste revolutioner <i>- </i>den store franske. Omtrent det 
første, man gjorde, var at vedtage en strejkeforbudslov, som samtidig var en lov 
om forbud mod fagforeninger. Men så naiv er man ikke her. Her vedtaget man en 
lov om, at fagforeningerne skal være undergivet statens myndighed, det er 
nemmere. Men det hjalp jo ikke, man forhindrede jo ikke arbejderne i at strejke 
i Frankrig af den grund, loven blev gjort illusorisk, blev brudt og faldt bort. 
Man forsøgte med en lignende lov efter Pariserkommunen -<i> </i>for blot at 
holde sig til det franske eksempel. Og hvad hjalp det? Har det forhindret de 
franske arbejdere i at strejke ? Absolut ikke. Man har i de forskellige 
kapitalistiske stater vedtaget love, som tilsigter at forhindre arbejderne i at 
lave revolution, men revolution forhindres ikke ved lovbestemmelser, arbejdernes 
opstand forhindres ikke ved lovbestemmelser, og arbejdernes kamp for højere 
lønninger, bedre arbejdsvilkår og mod nedskæringer forhindres og standses ikke 
ved lovbestemmelser -<i> </i>heller ikke i Danmark. </font></p>
<b><font color="#0000ff" size="5">
<p align="CENTER">Arbejderklassens enhedsfront mod kapitaloffensiv og fascisme</p>
</font></b><font size="2">
<p align="JUSTIFY">Kommunisternes mange forsøg på i Tyskland at få etableret en 
enheds front med Socialdemokratiet til kamp mod Hitler var strandet på de 
socialdemokratiske lederes fantastiske modstand. I februar 1933 blev Hitler 
udnævnt til rigskansler af præsident <i>Hindenburg</i>, der var valgt bl.a. med 
Socialdemokratiets anbefaling og stemmer. Efter den af <i>Göring-Hitler</i> 
påsatte rigsdagsbrand dreves det tyske kommunistparti i illegalitet, mens 
socialdemokraterne fik lov til foreløbig at beholde deres mandater. Den 
socialdemokratiske II. Internationale udsendte et opråb med opfordring til i 
alle lande at etablere enheds front socialdemokrater-kommunister mod fascismen. 
Dette opråb blev aftrykt i den socialdemokratiske presse i Danmark, men 
Socialdemokratiets ledelse foretog sig intet for at handle efter det. Danmarks 
kommunistiske parti sendte derpå den 20. marts en henvendelse til 
Socialdemokratiet om enhedsfrontens etablering. Svaret blev et usædvanlig groft 
formuleret afslag. Kommunisterne svarede med en henvendelse til de 
socialdemokratiske arbejdere. Begge henvendelser var forfattet af Aksel Larsen.
</p>
</font><b><font color="#0000ff" size="2">
<p align="CENTER">Til hovedbestyrelsen for det danske socialdemokrati !</p>
<p align="CENTER">Til alle socialdemokratiske arbejdere i Danmark !</p>
</font><font size="2">
<p align="CENTER">(København d. 20. marts 1933. Centralkomitéen for Danmarks 
kommunistiske Parti (Sektion af<i> </i>Kommunistisk Internationale)</p>
</font></b>
<p align="JUSTIFY"><font size="2">Hitlerfascismens sejrs- og terrortogt i 
Tyskland og den truende fascistiske udvikling i Østrig er ensbetydende med 
kapitalistklassens forsøg på at etablere et absolut, blodigt og brutalt diktatur 
over arbejderklassen med det formål gennem skærpet udbytning, udsugning og 
skatteplyndringer samt forberedelser til nye imperialistiske krige at vælte den 
økonomiske krises byrder over på arbejderbefolkningen og således redde det 
bankrotte kapitalistiske samfundssystem. Disse begivenheder er et alarmsignal 
til arbejderklassen i alle lande om for alvor at optage kampen mod 
kapitaloffensiven og den fascistiske udvikling. Alle arbejdende og alle af 
kapitalismen under-trykte må forenes til fælles kamp. Kun arbejderklassens 
ubrydelige enhedsfront på klassegrundlag i kampen mod kapitalisme og fascisme 
kan være en garanti for sejren. Dette standpunkt har stedse været hævdet af 
Kommunistisk Internationale, så vel som af Danmarks kommunistiske parti, og vi 
har gentagne gange appelleret til dannelse af denne enhedsfront. I den senere 
tid har også Socialistisk Arbejderinternationales (II. Internationales) bureau i 
Zürich gennem opråb opfordret til kamp mod krig og fascisme og sidst gennem et 
opråb af 19. februar opfordret til skabelse af arbejderklassens enhedsfront, 
hvilket opråb har været aftrykt i den socialdemokratiske presse i Danmark. Vi må 
konstatere, at ligesom det internationale socialdemokratis praksis ikke har 
modsvaret opråbene, således har der ikke fra det danske socialdemokratis side, 
udover denne offentliggørelse i pressen, kunnet spores nogen virksomhed i den 
proletariske enhedsfronts ånd. Der er hverken fra partiets eller regeringens 
side gjort noget for at gennemføre beslutningerne i Zürich-resolutionen af maj 
1932 om kamp mod krigen og boykot af krigsførende lande, regeringens indenrigske 
politik har været en borgerlig krisepolitik, i samarbejde med storbondevenstre, 
der, som erfaringerne fra Tyskland også viser, i virkeligheden baner vejen for 
den fascistiske udvikling og bevirker arbejderklassens spaltning. Men i 
anledning af den yderst alvorlige situation, der ved begivenhederne i Tyskland 
og Østrig er skabt, og i henhold til det af Kommunistisk Internationales 
eksekutivkomité udsendte opråb om skabelse af enhedsfronten på klassegrundlag, 
retter vi påny en alvorlig opfordring til alle arbejdere og alle 
arbejderorganisationer om organisering af den fælles kamp af alle Danmarks 
arbejdere mod fascisme, krigsfare og kapitaloffensiv. Men vi erklærer samtidig, 
at enhedsfrontens dannelse vil blive formålsløse og alle forhandlinger om dens 
organisering frugtesløse, hvis ikke dens grundlag bliver løsningen af ganske 
bestemte kampopgaver. Vi anser det for muligt og for tvingende nødvendigt at 
organisere arbejderklassens enhedsfront i Danmark på følgende grundlag: 
Øjeblikkelig organisering af fælles møder, demonstrationer og protestkampagner 
til støtte for det tyske proletariat. Kamp for fuld asylret for alle flygtninge 
og ofre for den fascistiske terror. Kamp for arbejdernes fulde møde- og 
demonstrationsfrihed i Danmark. Organisering af antifascistiske komitéer og 
udvalg i alle byer og på alle større arbejdspladser med den opgave at organisere 
oplysnings- og agitationskampagnen mod fascismen, at bekæmpe og hindre den 
fascistiske agitation og kæmpe for opløsning af og forbud mod borgerskabets 
fascistiske korps og organisationer, samt arbejde for organisering af 
arbejderklassens beskyttelseskorps mod fascismen. Alle arbejderklassens 
organisationer sættes ind til kamp mod arbejdskøbernes angreb, til kamp mod 
enhver form for lønreduktion og mod ethvert forsøg på at forværre 
arbejdsbetingelserne. Kamp for arbejdernes uindskrænkede organisations- og 
strejkeret. Kamp for gennemførelse af syvtimersdagen overalt uden afkortning i 
lønnen. Kamp for gennemførelse af arbejdsløshedsforsikring, udelukkende på 
statens og arbejdskøbernes bekostning, og med sikring af satser, der betrygger 
de arbejdsløses og korttidsarbejdernes eksistens. Kamp for befrielse af den 
arbejdende. landbefolkning, af husmænd og småbrugere for betaling af renter og 
afdrag til kapitalisterne. Kamp mod alle levnedsmiddelfordyrelser og mod 
indirekte beskatninger gennem told- og forbrugsafgifter, for stærkt stigende 
beskatning af de store indtægter og formuer. Vi anser dette for at være et 
program, for hvis gennemførelse alle danske arbejdere uden hensyn til politisk 
opfattelse eller medlemsskab kan forenes til fælles kamp, og vi erklærer os 
beredt til på dette grundlag at indtræde i forhandlinger om enhedsfrontens 
virkeliggørelse og<i> </i>organisering. Vi forespørger derfor herigennem 
hovedbestyrelsen for socialdemokratiet, om den på partiets vegne er beredt til 
at optage sådanne forhandlinger, om hvorledes dens stilling til praktisk 
virkeliggørelse af enhedsfronten er og idet vi retter denne henvendelse, 
appellerer vi samtidig til alle arbejdere om straks at sætte sagen på 
dagsordenen i alle arbejderforsamlinger, alle arbejderorganisationer, på alle 
arbejdspladser og i fællesskab påbegynde solidaritetsaktionerne for vore tyske 
klassefæller og at tage fat på opbygning af enhedsfronten til værn mod 
kapitalens og fascismens angreb ! Leve kampen mod fascisme og kapitalisme! Leve 
enhedsfronten til kamp for socialismens sejr ! </font></p>
<b><font color="#0000ff" size="4">
<p align="CENTER">Til alle arbejdere ! Til alle medlemmer af socialdemokratiet !</p>
</font><font size="2">
<p align="CENTER">København d. 27. marts 1933. Centralkomitéen for Danmarks 
kommunistiske Parti (Sektion af Kommunistisk Internationale)</p>
</font></b><font size="2">
<p align="JUSTIFY"><i>Klassefæller!</i> Den alvorlige situation i hele verden 
gør det også herhjemme påkrævet og nødvendigt, at alle fjender af kapitalismen, 
alle tilhængere af en socialistisk samfundsordning, at hele den arbejdende 
befolkning slutter sig sammen til fælles kamp mod vor fælles fjende, 
kapitalistklassen. Hitlers sejr i Tyskland, og de forfærdelige følger, denne 
sejr har haft for vore tyske klassefæller, understreger dette yderligere, gør 
det til en forbrydelse ikke at søge at tilvejebringe denne enhedsfront mod 
fascisme og kapitalisme. Derfor har vi rettet en opfordring til hele 
arbejderklassen og i særdeleshed til socialdemokratiet og de socialdemokratiske 
arbejdere om at være med til at skabe denne enhedsfront. Vi har i vor 
henvendelse af 20. marts erklæret os beredt til forhandling med den 
socialdemokratiske partiledelse herom og samtidig klart og tydeligt fastslået, 
på hvilket grundlag enhedsfronten kan og må skabes: På grundlag af solidarisk, 
ubrødelig kamp mod fascismens terror, mod arbejdskøbernes angreb, mod 
nedskæringsbestræbelserne, mod knægtelsen af arbejderbevægelsens frihed, for 
støtte til vore tyske klassefæller. Svaret fra Socialdemokratisk forbunds 
forretningsudvalg er kommet nu. Det er et nej ! Socialdemokratiets øverste 
ledelse afviser tanken om enhedsfrontens skabelse, påstår, at enhedsfront vil 
være det samme som fornyet splittelse, og nægter overhovedet at gå ind på 
realiteten i vor henvendelse: det kampgrundlag, på hvilket enhedsfronten skal 
skabes. Men Socialdemokratiets forretningsudvalg nøjes ikke med egenmægtigt, 
uden at spørge om medlemmernes mening, at give dette afvisende svar. De 
socialdemokratiske partiledere udsender samtidig med afvisningen en regulær 
banbulle mod de medlemmer af partiet, som under nogen form, på noget sted, i 
nogen organisation vover at virkeliggøre enhedsfronten med kommunisterne og de 
revolutionære arbejdere til kamp mod kapitalismen. Øjeblikkelig eksklusion af 
Socialdemokratiet, ikke som følge af beslutning i vælgerforeningerne, men efter 
den snævreste ledelses diktatoriske beslutning, skal ramme de arbejdere, som vil 
virkeliggøre i handling den enhedsfront, hvorom lederne talte ord. 
Socialdemokratiske arbejdere ! Hvem er disse jeres partiførere, som optræder på 
den måde i en situation, hvis alvor den danske som den internationale 
arbejderklasse aldrig har kendt magen til ? De står i spidsen for et parti, der 
har sin oprindelse i den af Marx og Engels grundlagte socialistiske 
arbejderbevægelse. Men som førere herfor har de forlængst brudt med marxismen, 
opgivet kampen for det socialistiske mål og i stort som i småt indrettet sig på 
at føre en politik, der i sin konsekvens er borgerlig, som tilsigter at bevare 
det bestående samfund. I 1914 brød de alle internationale beslutninger om kamp 
mod krigen, om dens forvandling til borgerkrig og revolution. Gennem 
Verdenskrigens fire år bevilgede de i Danmark som i andre lande alle 
militærbevillinger, som overklassen forlangte til »fædrelandet«, og da 
arbejderklassens revolutioner i Rusland, Tyskland, Østrig og andre lande gjorde 
ende på krigens vanvid, var de socialdemokratiske førere at finde på 
borgerskabets side i forsvar for det kapitalistiske samfund. Siden har de 
konsekvent fortsat deres borgerlige politik. De har søgt at stabilisere, at 
bringe plan og system ind i kapitalismen, og nu, under den økonomiske krise 
bestræber de sig for gennem kriseforlig med borgerskabet at vælte byrderne over 
på arbejderbefolkningen, samtidig med, at de gennem antistrejkelov, møde- og 
demonstrationsforbud o.s.v., reelt baner vejen for fascismens regeringsmetoder. 
I Tyskland har deres politik via <i>Brüning-Hindenburg-von Papen</i> ført til <i>
Hitlers</i> bloddrukne herredømme, men selv nu ser vi det tyske socialdemokrati 
og de reformistiske fagforeningsledere med <i>Leipart </i>i spidsen søge at 
indordne sig under Hitlers fascistiske diktatur, at udsone sig med 
arbejderklassens bødler ved at prisgive den revolutionære arbejderklasse og give 
afkald på enhver antydning<i> </i>af socialistisk klassekamp. Alt dette er 
kendsgerninger! Men disse kendsgerninger til trods har vi rettet vor opfordring 
til socialdemokratiet, for ikke at lade noget middel uforsøgt til at 
tilvejebringe enhedsfronten. Svaret fra socialdemokratiets forretningsudvalg er 
et kynisk nej! Men vi appellerer dette svar til arbejderklassen og til 
Socialdemokratisk forbunds medlemmer og organisationer ! Hvorfor svarer de 
socialdemokratiske ledere nej til enhedsfronten ? Fordi deres handlinger ikke, 
som de ofte selv påstår, skyldes taktik, men er udtryk for en bestemt politisk 
linje - en borgerlig politik ! Fordi de ikke vil kamp for socialismen, men 
»demokrati«, »orden« og fortsat beståen af det kapitalistiske samfund! Fordi de 
i stat som kommuner er i koalition med borgerlige partier og foretrækker 
enhedsfront med de radikale og med lappovenstre frem for enhedsfront med den 
revolutionære fløj af arbejderbevægelsen. Socialdemokratisk forbunds 
forretningsudvalg søger i sit svar<i> </i>på vor opfordring at skyde sig ind 
under, at internationale forhandlinger og aftaler må gå forud for enhedsfrontens 
skabelse i de enkelte lande. Men rent bortset fra, at II. Internationales bureau 
ikke er gået ind på sådanne forhandlinger, så er dette jo kun et påskud, som 
skal tjene til at forhale en sag, som ikke tåler forhaling ! Internationale 
aftaler og forhandlinger kan ikke være betingelsen for, at danske arbejdere, 
stillet over for det blodige eksempel fra Tyskland, hver dag udsat for angrebene 
fra vor hjemlige kapitalistklasse, ramt af arbejdsløshed og nedskæringer, finder 
hinanden til fælles kamp, i enhedsfront! Derfor vender vi os med vor appel til 
de socialdemokratiske arbejdere: Klassefæller ! Det svar, jeres partis 
forretningsudvalg har givet, det diktatoriske forbud, der er udstedt mod 
arbejderklassens enhedsfront, er ikke i jeres interesse, kan ikke finde 
tilslutning hos jer og ikke blive respekteret af jer! Enhedsfrontens skabelse er 
ikke et spørgsmål, som kun kan afgøres ved hemmelige forhandlinger på lukkede 
møder, men hvis afgørelse falder der, hvor arbejderne er, hvor klassekampen 
føres: på arbejdspladserne, i fagforeningerne, på kontrolstederne, i 
arbejderkvartererne. Derfor tilråber vi jer i denne situation: <i>Nu først for 
alvor enhedsfront mod kapitalismen !</i> Skab overalt, i hver eneste by, på hver 
eneste plads, i hver eneste fabrik, komitéer, udvalg eller andre organer, som 
kan organisere og lede den fælles kamp mod fascismen, de fælles solidariske 
aktioner til støtte for vore tyske kammerater ! Lad ikke socialdemokratiets 
forretningsudvalg være i stand til at sprænge kampfronten mod fascismen, at 
forhindre enhedsfrontens skabelse, men sæt spørgsmålet på dagsordenen i alle de 
socialdemokratiske organisationer, i alle vælgerforeninger, DSU-afdelinger, så 
vel som i alle fagforeninger. Tål ikke eksklusioner af klassebevidste arbejdere, 
gennemført efter diktat fra oven, i »demokratiets hellige navn« ! Spaltningen af 
arbejderbevægelsen er opstået som følge af, at de socialdemokratiske førere brød 
med det socialistiske program, svigtede kampen mod krigen, og sluttede 
enhedsfront med borgerskabet. Lad dem ikke nu være i stand til at forhindre os i 
at opbygge enhedsfronten! Vi rækker i dette arbejde broderhånden til hver eneste 
ærlig socialdemokratisk arbejder, og opfordrer jer til, sammen med os, under de 
røde kampfaner at slutte fronten til kampen mod kapitalismen ! </p>
</font><b><font color="#0000ff" size="5">
<p align="CENTER">Det »mindre ondes« fordærvelige politik</p>
</font><font size="2">
<p align="CENTER">Aksel Larsen i Folketinget den 18. maj 1933</p>
</font></b>
<p align="JUSTIFY"><font size="2">Det tyske socialdemokrati havde den 17. maj 
1933 i den tyske rigsdag efter en tale af Hitler om Tysklands ret til at opruste 
stemt for en udtalelse, foreslået af <i>Göring</i>, altså reelt og formelt givet
<i>Hitler</i> et tillidsvotum. Udtalelsen havde følgende ordlyd: »Den tyske 
rigsdag som det tyske folks repræsentation billiger rigsregeringens erklæring og 
stiller sig i dette for nationens liv afgørende skæbnespørgsmål om det tyske 
folks ligeberettigelse samlet bag regeringen.« Allerede forinden, den 22. april, 
havde de samvirkende tyske fagforbunds socialdemokratiske ledelse udsendt 
følgende opråb: »Forretningsudvalget for Almindeligt tysk Fagforbund hilser 1. 
maj som det nationale arbejdes festdag og opfordrer fagforeningernes medlemmer 
til, i fuld bevidsthed om deres pionertjeneste for majtanken, til ære for den 
fuldberettigede optagelse af arbejderklassen i staten, lue steder festligt at 
deltage i den af regeringen foranledigede fest«. Den 1. maj blev med disse 
lederes tilslutning okkuperet af nazisterne. Den 2. maj besatte og beslaglagde 
nazisterne Almindeligt tysk Fagforbunds bygninger, kasse og aktiver. Den 22. 
juni 1933 blev det socialdemokratiske parti i Tyskland forbudt. Dette 
beskæftigede Aksel Larsen sig med i en tale, han holdt under 
tillægsbevillingslovens tredje behandling i folketinget den 18. maj, hvoraf her 
bringes et uddrag. Talen var iøvrigt en appel til samlet kamp mod fascismen: 
Det, her er sagt, er til belysning af de metoder, med hvilke socialdemokratiet 
efter eget påstående bekæmper fascismen, de metoder, som der er givet udtryk for 
af regeringens ordfører i den slags sager, den radikale justitsminister <i>Zahle</i>, 
som siger, at den bedste kamp mod fascismen er at slå kommunismen ned. <i>
(Stemmer: </i>Hør!). Jeg synes, at de afbrydere, som råber »Hør« , hellere 
skulle gå lidt stille med dørene efter den afstemning, deres partifæller har 
tilladt sig i går i hr. Hitlers rigsdag. Den viser bedst, hvad socialdemokratisk 
politik fører til, når man går ud og siger, at man vil bekæmpe fascismen ved at 
slå kommunismen ned. I den henseende har vi fået adskillige eksempler herhjemme 
på, hvad regeringen forstår ved kamp imod fascismen, hvor den på den ene side - 
jævnfør udtalelserne om <i>Estrup</i> - sender politiet hen på de møder, 
kommunisterne organiserer, og bevogter disse møder; hvor man forfølger 
udenlandske kommunister, der kommer her til landet for at søge asyl, søger at 
arrestere dem og få dem udvist af landet, men lader en fascist og morder som 
f.eks. hr. <i>Pflug-Hartung</i> bo her et halvt år igennem uden at antaste ham, 
uden at foretage sig noget for at få den herre sendt ud af landet; hvor man 
tillader en nazistisk agitator som den berygtede hr. <i>Bogs</i> at komme hertil 
og herfra drive sin agitation, uden at regeringen på noget som helst området 
lægger ham et halmstrå i vejen. Det er den ene side. Den anden er regeringens 
optræden f.eks. overfor den antifascistiske kongres, den skandinaviske, der har 
været holdt, og den europæiske, som skal holdes, hvor regeringen gav dagspressen 
anvisning på ikke at skrive noget om kongressen og det antifascistiske arbejde, 
hvor regeringen forsøgte at forhindre Københavns bogtrykkere i at trykke 
antifascistiske blade, og hvor justitsministeren til trods for at der for 
halvanden måned siden er klaget til ham over forholdet, endnu ikke har kunnet 
bekvemme sig til at svare; hvor socialdemokratiet under trussel om eksklusion 
har forbudt sine medlemmer under nogen omstændighed at beskæftige sig med kampen 
imod fascismen og i mange tilfælde er nået så vidt, at socialdemokratiske 
arbejdere under indflydelse af den socialdemokratiske presses agitation stemmer 
imod resolutioner, der protesterer imod hr. Hitlers herredømme i Tyskland. Ja, 
sådan er jo socialdemokratiets politik. Man går nøjagtig den samme vej, men 
beriget med erfaringer og med sammenbidt energi som socialdemokratiet gik i 
Tyskland, og som har ført det tyske socialdemokrati derhen, at det nu 
betingelsesløst stemmer for godkendelse af hr. Hitlers politik. Jeg skal slutte 
med at sige, at det forløbne halve års rigsdags- og regeringsarbejde har, såvel 
fra regeringen som fra rigsdagens borgerlige partiers side, vist en konsekvent 
vilje til om muligt at afhjælpe krisen, afhjælpe krisen <i>for de besiddende 
klasser, </i>ved at vælte byrden over på de besiddelsesløse. Det har været en af 
de riges sammenrotning imod det fattige, den lumpneste politik af alle, som 
Hørup kaldte det. Resultaterne har vi fået serveret gennem en række love. 
Yderligere resultater vil vise sig gennem de praktiske foranstaltninger, der 
bliver en følge af disse love: de prisstigninger, der yderligere vil blive 
gennemført, den yderligere sænkning af kronens værdi, som krisefonden bebuder, 
tapning af strejkefondene, eller nedskæring af arbejdsløshedskassernes ydelser, 
hvilken vej man nu vil gå, parret med et øget krigsberedskab og et forstærket og 
bedre organiseret politi til anvendelse imod arbejderklassen. Det er regeringens 
politik herhjemme, det mindre ondes politik, som man kalder den, en politik, 
som, under larmende påskud af at tjene til kamp imod fascismen, i virkeligheden 
jævner de fascistiske tendenser vejen og tenderer hen imod en undertrykkelse af 
arbejderklassen. </font></p>
<p align="CENTER"><font color="#0000ff" size="5"><b>Mod </b></font>
<a href="http://www.perbenny.dk/strejke1.html"><b><font size="5">
sammenkædningsloven</font></b></a></p>
<b><font size="2">
<p align="CENTER">(Første behandling af forslag til loven om mægling i 
arbejdsstridigheder 8. november 1933)</p>
</font></b>
<p align="JUSTIFY"><font size="2">I efteråret 1933 mødte <i>Steincke</i> frem i 
folketinget med sit forslag til lov om mægling i arbejdsstridigheder, som blev 
vedtaget mod kommunisternes stemmer. Aksel Larsen talte på kommunisternes vegne 
mod loven: Der vil være meget få overenskomster her i landet, som ikke på en 
eller anden måde har interesse for Dansk Arbejdsmandsforbund. Det vil altid være 
muligt - for at tage dette konkrete eksempel - for forligsmanden at drage Dansk 
Arbejdsmandsforbund med ind i afstemningen om et forligsforslag, når der finder 
sammenkædning sted; og arbejdsmandsforbundets ledere har jo vist, hvor udmærket 
de ordner den <i>sag: </i>de sammenkalder kongressen, og så vedtager kongressen 
et hvilket som helst forligsforslag, og så kaster man dette stemmetal i 
vægtskålen efter socialministerens principper, og så kommer man til det 
resultat: arbejdsmændene er så mange, og selv om så både smedene og 
tekstilarbejderne og jeg ved ikke hvem har forkastet, er der alligevel flertal 
for vedtagelsen, eller i hvert fald er flertallet for forkastelsen på den måde 
procentuelt blevet for lille. Vi ved, det vil gå således, og vi har praktiske 
eksempler på det, vi har jo oplevet den slags afstemninger og afgørelser ved 
forskellige lejligheder. Jeg vil gerne sige med det samme, at dette lovforslags 
fremkomst er i sig selv typisk for, hvordan man arbejder fra socialdemokratisk 
hold i Danmark. Vi var inde på det i det små, da det drejede sig om 
folkeforsikringsloven; nu kommer det i det store. Ved folkeforsikringsloven 
gjorde socialministeren sygekassen »Fremtiden« socialdemokratiske ledelse den 
tjeneste ved lov at påtvinge sygekassen et repræsentantskab, som medlemmerne 
havde afvist; nu kommer man med det samme i det store I en meget lang årrække 
har kompetencespørgsmålet stået på dagsordenen i dansk fagbevægelse. Gang på 
gang har man søgt at få det løst ved at rejse det inden for De samvirkende 
Fagforbund eller inden for de enkelte forbund; man har henvist til de »umulige« 
forhold, hvorunder overenskomster afgøres, og søgt at få lagt mere kompetence 
hen til De samvirkende Fagforbunds kompetente forsamlinger eller ledelserne 
eller at sammenkæde afstemninger med pligt for det enkelte forbund til at bøje 
sig, og lignende ting. Men alle bestræbelserne er til dato strandet på 
medlemmernes modstand; det har ikke været muligt, selv med det nuværende 
bureaukratiske apparats indflydelse inden for forbundene, at få løst spørgsmålet 
på den måde, at medlemmerne fraskrev sig selv bestemmelsesretten over deres egne 
overenskomstforhold, løn - og arbejdsvilkår. Nu har man opgivet det, og nu siger 
man til regeringen: vær så elskværdig at gennemføre i rigsdagen ved lov det, som 
vi forgæves har søgt at tvinge vore medlemmer til at gennemføre i 
fagforeningerne. Det er den højre hånd, der udmærket ved, hvad den venstre gør; 
det er vekselvirkningen mellem partiet og fagbevægelsens reformistiske ledelse 
til skade for arbejderklassen; det er det, der går igennem dette lovforslag. Man 
imødekommer samtidig arbejdskøbernes kardinalkrav herhjemme. Så langt tilbage 
jeg snart kan huske, har det været det vigtigste krav, der har været stillet fra 
arbejdsgiverforeningen i overenskomstsituationer: vi må have løst dette 
kompetencespørgsmål, vi må have ændrede regler for forhandling og bilæggelse af 
faglig strid samt for afstemning over overenskomstforslag. I denne henseende går 
arbejdsgiverforeningen konsekvent videre. I 1899 erkendte man fra 
arbejdsgivernes side åbent, at formålet med storkampen var at få skabt »ro« på 
arbejdsmarkedet; det var at få sammensvejset De samvirkende Fagforbund, så man 
derved fik lagt en dæmper på de faglige konflikter. Nu går man videre og siger: 
vi må sikre os, at fagforeningernes medlemmer mister den sidste rest af 
bestemmelsesret. Og det er da ret typisk, at arbejdsgiverforeningen selv stiller 
sig på det principielle standpunkt: den kvalificerede majoritet for forkastelse. 
Jeg tror, det er taktisk uheldigt, at arbejdsgiverforeningen har gjort det; jeg 
tror, det ville have været mere praktisk for dette lovforslags fædre, om 
arbejdsgiverforeningen havde vendt sig imod dette, thi når 
arbejdsgiverforeningen stiller et forslag om 75 % majoritet for forkastelse af 
et forligsmandsforslag, siger dette jo, at arbejdsgiverforeningen er udmærket 
veltilfreds med forligsmandsforslagene og ønsker dem gennemført, ønsker at gøre 
alt for at forhindre deres forkastelse. Derigennem har vi 
arbejdsgiverforeningens egne ord for, at forligsmand og voldgiftsret opererer i
<i>deres </i>interesse og ikke i arbejdernes. Arbejdsgiverforeningen har i de 
sidste år med stadig stigende styrke forlangt kompetencespørgsmålet løst. Det 
var et meget vigtigt punkt i overenskomsten af 31. oktober 1928; der er blevet 
henvist til dette under overenskomstafslutningerne 1931, 1932 og 1933; 
lockoutvarselet 1932 var udtrykkeligt væsentligst motiveret ved, at man måtte 
have ændrede afgørelsesregler blandt arbejderne for på den måde at sikre, at 
forligsforslagene blev vedtaget; og forligsmanden bar jo også ved sine forslag i 
disse år gang på gang slået fast, at efter hans undersøgelse er dette 
kardinalspørgsmålet: det er det store stridsspørgsmål, og derfor må man altså 
arbejde videre for at linde en løsning, nedsætte udvalg, gøre ham til opmand 
osv. Og da det alt sammen alligevel brast, da man ikke så nogen mulighed for at 
få fagforeningernes medlemmer til at godkende sådanne forandringer, så opgav man 
ævret og lod staten træde til gennem nedsættelsen af det statsministerielle 
udvalg af 31. januar, og dette er nu kommet med sin betænkning, på grundlag af 
hvilken socialministeren har bygget denne lov. Men jeg skal henvise endnu 
engang, som jeg tidligere har gjort her i tinget, til, at socialdemokratiet og 
De samvirkende Fagforbund har haft en delegation i Paris, ved Anden 
Internationales konference. Blandt de delegerede var adskillige ærede medlemmer 
af denne sal, og de stemte dernede for en resolution, i hvilken der også tales 
om fagforeningernes stilling i et land som Danmark. Jeg skal med den højtærede 
formands tilladelse bringe et par ganske korte citater af den. Der siges i denne 
resolution, som har været offentliggjort i »Social-Demokraten« den 30. august 
-1931, står der, men det skal være 1933 - følgende: »De nye former for 
statskontrolleret og organiseret erhvervsliv kan blive til overgangsformer 
mellem kapitalisme og socialisme, hvis staten beherskes af arbejderne og 
bønderne, og hvis statens magt i samfundet finder sin modvægt i den arbejdende 
klasses fri organisationer«. Det hedder videre: »I de lande, hvor demokratiet 
stadig består, må arbejderklassen under anvendelse af hele sin kraft forsvare 
individernes og folkets frihedsret samt den almindelige valgrets herredømme og 
friheden for fagforeningerne«. Altså, vi ser bort fra det forfærdelige 
teoretiske sludder om disse overgangsformer og om statens magt over samfundet, 
eftersom staten intet andet er end et organ for den i samfundet herskende 
klasser hvilket de herrer kan læse hos Karl Marx. Så henholder vi os til, at man 
her i landet - det kan endda undskyldes -<i> </i>må danne regering og foretage 
lignende ting, i et land, hvor der endnu hersker demokratiske tilstande, men så 
må fagbevægelsen være fri og uafhængig og ikke under kommando af staten. 
Arbejderklassens organisationer skal stå frit. En sådan resolution rejser man 
til Paris og vedtager. Så kommer man tilbage til Danmark, og så kommer man med 
et lovforslag, som siger: Nu skal fagbevægelsen knebles og forvandles til et 
appendiks til det kapitalistiske statsapparat, forvandles til at være en 
forsikringsinstitution, en ledelse af kontrol og anvisningskontorer, en syge- og 
begravelseskasse samt juletræsforening, og jeg ved ikke, hvad man egentlig 
tilsigter med den danske fagbevægelse. Den slags ting må bekæmpes og vil blive 
bekæmpet.</font></p>
<p align="JUSTIFY"><a href="http://www.perbenny.dk/strejke1.html"><b>
<font size="2">Sømændenes strejke i 1934</font></b></a><b><font color="#ff0000" size="2"> 
* * </font></b><a href="http://www.perbenny.dk/knud.html"><b><font size="2">Mere 
historie fra 30érne</font></b></a></p>
<b><font color="#0000ff" size="6">
<p align="CENTER">Det arbejdende folks plan</p>
</font><font size="2">
<p align="CENTER">(For fremskaffelse af arbejde og brød til forsvar for og 
udvidelse af de politiske rettigheder - 1934)</p>
</font></b><p align="JUSTIFY">
<font size="2">De arbejdsløses kår var fortsat elendige og eet række 
kommunistiske forslag til forbedring af deres kår var blevet syltet på den måde, 
at folketingets formand simpelthen undlod at sætte dem til behandling. For at 
fremtvinge en debat om spørgsmålet benyttede Aksel Larsen sig af den daværende 
forretningsordens bestemmelser, der tillod at ethvert medlem af tinget ved en 
hvilkensomhelst forhandling kunne indbringe en »dagsorden« om et eller andet 
spørgsmål. Han stillede en dagsorden om ophævelse af 10 måneders og 26 ugers 
bestemmelserne den 7. september 1934, da folketinget behandlede et forslag om 
støtte til boligbyggeri: </font></p>
<font size="2">
<p align="JUSTIFY">Den 30. juni 1935 udsendte Kommunistisk Parti et bredt, 
folkeligt programskrift betitlet: »Det arbejdende folks plan«, som var 
udarbejdet af Aksel Larsen. Det gav en populær analyse af situationen og 
klassekræfterne og indeholdt et politisk kamp program for det arbejdende folk: 
Hele samfundsudviklingen siden Verdenskrigen og i særdeleshed gennem kriseårene 
viser, at der under kapitalismen <i>ikke kan skabes ordentlige leve forhold for 
folkets overvældende flertal, </i>for den arbejdende befolkning i by og på land. 
Naturen er gavmild og jorden frugtbar. Naturrigdommene er ubegrænsede, og der er 
redskaber og maskiner til at dyrke jorden, hente naturrigdommene frem og 
bearbejde dem og til transporten fra sted til sted. Der er endelig menneskekraft 
nok til at dyrke jorden, betjene maskinerne og transportmidlerne og holde det 
hele i gang. <i>Hvis produktion og fordeling var ordentlig organiseret, så 
natur, teknik og menneskekraft gik op i en højere enhed, ville der ikke være 
grænser for den mængde produkter, de rigdomme, der kunne frembringes, </i>og der 
ville oprinde en samfundstilstand, hvor alle kunne have overflod, hvor ingen 
behøvede at nære bekymringer for dagen i morgen, og hvor derfor kulturen ville 
nå en blomstring, som vi i dag kun kan drømme om. <i>I dag undertrykkes den 
arbejdende befolkning i alle de kapitalistiske lande under overklassens 
herredømme. </i>Produktion og fordelinger organiseret som en fåtallig 
kapitalistklasses udbytning og udsugning af folkets store arbejdende flertal. <i>
Kapitalisterne tager ikke hensyn til behovet, nøden eller arbejdsløsheden, men 
kun til eget Profitbegær, og </i>derfor ser vi voksende fattigdom, nød og 
elendighed for befolkningens flertal følge i kølvandet på den tekniske 
udvikling. Derfor er såkaldt overproduktion parret med mangel. <i>Derfor 
destrueres levnedsmidler, mens tusinder af munde ikke kan mættet. Derfor tvinges 
landbrugere økonomisk i knæ, mens byernes arbejderbefolkning ikke har råd til at 
købe landbrugets produkter. </i>Derfor har den tekniske udvikling ikke bragt 
velsignelse, men forøget arbejdsløshed. Det kapitalistiske system er kommet 
dertil, hvorom <i>Karl Marx </i>siger, at <i>det kan ikke længere ernære sine 
egne slaver </i>- <i>det har derfor intet bedre fortjent end at gå til grunde !
</i>Kapitalismens modsætning er <i>den socialistiske Sovjetunion, </i>som 
omfatter en sjettedel af jordens overflade, med 175 millioner indbyggere. <i>Dér 
tilhører al jord og alle produktionsmidler det arbejdende folks samfund, </i>der 
er kapitalisterne jaget bort og deres udbytning afskaffet. <i>Derfor er 
Sovjetunionen et land uden arbejdsløse, uden landbrugskrise, uden 
politiregimente og med stadig stigende velstand for den brede befolkning. </i>
Derfor er det udsat for alle kapitalistiske staters og alle kapitalisters had, 
og derfor har det i 18 år været bagvasket, smædet og beløjet i pressen, men står 
i dag <i>stærkere, friere og rigere end nogensinde. </i>Reaktion og fascistisk 
diktatur. I kampen for, trods arbejderbefolkningens utilfredshed og systemets 
egne indre modsætninger, dog at holde magten endnu en tid, griber den fåtallige, 
men herskende overklasse til mere og mere åbenlyse og diktatoriske 
undertrykkelsesmidler, og i mange lande er <i>kapitalens åbne, brutale 
fascistiske diktatur </i>en kendsgerning. Fascismen eller <i>nazismen betyder 
den mest skånselsløse, blodige undertrykkelse af den arbejdende befolkning </i>
og Nazisme betyder oprustning og verdenskrig ! Hitler-Tyskland med sine 
rekordrustninger, sin mægtige krigsindustri <i>stræber bevidst henimod en 
verdenskrig, </i>forfærdeligere end den foregående, hvis ofre endnu ikke er 
forsvundet, endsige glemt. <i>Alle kapitalistiske lande kapruster </i>med krigen 
for øje, og kun deres egne modsætninger, kapitalisternes frygt for 
arbejderklassen samt Sovjetunionens konsekvente fredspolitik, har bevirket, at 
krigen ikke allerede er begyndt. Krisens følger for arbejderbefolkningen i 
Danmark. I Danmark er udviklingen gået samme vej som i den øvrige kapitalistiske 
verden. <i>De rige er blevet rigere, de fattige er blevet fattigere. </i>Hele 
den arbejdende og forbrugende befolkning er ramt af <i>skatterne </i>og <i>
prisstigningerne, </i>som er en følge af regeringens og rigsdagens 
»krisepolitik«, og som har forringet værdien af alle lønninger, faste indtægter, 
aldersrente, understøttelse osv. - <i>uden derfor at have været den hjælp for 
landbrugerne, som det blev påstået. </i>Medens samtlige statens <i>direkte 
skatter </i>udgør 105 millioner, andrager <i>de indirekte skatter </i>ialt ca. 
329 millioner, deraf 104 millioner <i>told </i>og 225 millioner <i>
forbrugsskatter. </i>Af disse er <i>sukkerskatterne </i>alene c a. 30 millioner,
<i>tobaksskatten </i>36 millioner, hvortil kommer <i>tobakstolden </i>på 15 
millioner, indførselstolden på <i>manufakturvarer </i>er på 25 millioner årligt 
og på <i>kaffe </i>21,7 millioner kr., hvortil kommer 4,2 millioner i <i>skat på 
kaffetilsætning. Arbejderklassen </i>har på denne måde fået sin levefod 
kolossalt sænket, samtidig med at den er meget hårdt ramt af arbejdsløsheden, 
som under krisen har været oppe på over 190.000 og stadig om sommeren er højere 
end tidligere i den værste vintertid ! <i>Det arbejdende landbrug </i>knuges i 
knæ af uretfærdige rentebyrder og tyngende skatter samt af en forkert 
prispolitik, som gavner det store landbrug på husmandsbrugets, det mindre 
gårdmandsbrugs og på forbrugernes bekostning. <i>Fiskerne </i>- havets husmænd - 
rammes af lignende forhold som landbrugerne og plyndres skånselsløst af 
kapitalen. Noget lignende gælder <i>de mindre næringsdrivende, </i>der i kraft 
af den indirekte beskatning er skatteopkrævere for regeringen i stor stil, 
hvorved deres omsætning hemmes, samtidig med at de presses af storhandelen og 
udbyttes af bankerne. Krisens følger for overklassen. Kendsgerningerne om 
industriens og skibsfartens udbytte, bankernes overskud og formuernes vækst 
viser, at krisepolitikken væsentlig har bestået i, at <i>man tog fra de fattige 
og gav til de rige. </i>Efter børsens noteringer er aktiekurserne siden 1932 <i>
steget med gennemsnitlig 37 </i>% og obligationerne gennemsnitlig med 15 %. 
Dette vil, udtrykt på anden måde, sige, at de værdier, aktierne repræsenterer, 
er blevet 700 <i>millioner mere værd, </i>medens obligationerne for deres ejere 
er blevet <i>825 millioner mere værd. En formuestigning for ejerne af 
værdipapirer alene på 1 1/2</i> <i>milliard kroner ! </i>Denne værdistigning er 
betinget af virksomhedernes større årlige udbytte, som igen er forårsaget af de 
stigende priser, kronesænkningen har muliggjort, og som ubeskåret er gået i 
kapitalisternes lommer, da lønningerne jo tværtimod at være steget, <i>i 
virkeligheden er faldet i samme tidsrum. </i>Ufrihed, tvangslovgivning og 
korruption. Parallelt med denne udvikling er fulgt en politisk udvikling, som 
betyder ufrihed, retsløshed eller retsusikkerhed og tvang for den arbejdende 
befolkning. Foreningsfriheden eksisterer ikke for arbejderklassen, hvis faglige 
organisationer er kneblet og bastet gennem <i>forligsmandslov og 
sammenkædningsparagraffer, </i>i visse situationer suppleret med <i>tvungen 
voldgift. </i>Mødefrihed eksisterer kun i det omfang, det passer 
justitsministeren og politiet. »Pressefriheden« er i bladudgivernes vold, den 
kan kun udnyttes af dem, der har kapital til rådighed, og det hagler med 
sagsanlæg og straffe mod blade og redaktører, der er i opposition til det 
bestående. <i>Samtidig rejser kulturreaktionen sig, og korruption og overgreb 
breder sig. Hans </i>Nielsens »møbelaffære« belyser rigsdagens afhængighed af 
kapitalistiske kredse. Kødeksportens forhold, Eide-sagen, Andreas Hansen-sagen 
og mange andre viser, at <i>der trænger til at blive muget ordentlig ud. </i>
Socialismen - den eneste udvej ! Stående overfor alt dette erklærer vi 
kommunister: <i>Kun afskaffelsen af hele det kapitalistiske system med dets 
udbytning og uretfærdighed, lønslaveri og renteslaveri kan gøre en ende på 
sådanne tilstande! Det nuværende system må falde og afløses af den socialistiske 
samfundsordning, hvor alle produktionsmidler, al jord, alle fabriker, banker og 
samfærdselsmidler, kort sagt alle rigdomme tilhører den arbejdende befolkning, 
hvor alle får arbejdsmuligheder, hvor alle produktionsmidler udnyttes, hvor 
arbejdets mål ikke er profit for den enkelte på de manges bekostning, men 
arbejde til alle, fattigdom til ingen og produktion med det formål at 
tilfredsstille hvert eneste menneskes fulde behov. </i>Vi vil tage fabrikkerne 
fra industribaronerne, jorden fra godsejerne og overgive den til den arbejdende 
befolkning. Vi vil ekspropriere bankerne og monopolerne og gøre dem til 
samfundseje. Vi vil indføre orden, hvor der nu er kaos, renhed, hvor der nu er 
korruption, frihed, hvor der nu er tvang. Det korrupte kapitalistiske 
statsapparat, som tjener overklassen som redskab til at holde underklassen nede, 
skal sønderslås. I dets sted skal opbygges den arbejdende befolknings regering 
og styrende organer, som under ansvar for vælgerne, efter forskrifter fra dem,
<i>med pligt til tilbagetræden, når disse ønsker det, </i>skal styre og 
administrere i det arbejdende samfunds ånd. Vi vil rydde op i reaktionens huler 
og fæstninger, sætte arbejdet i højsædet og tvinge dagtyvene og snylterne til 
nyttigt, værdiskabende arbejde. Vi vil afskaffe den politiske og sociale 
ulighed, give ungdommen valgret og indføre hele den arbejdende by - og 
landbefolknings politiske diktatur over <i>det lille fåtal af befolkningen, som 
i dag er overklasse, </i>indtil de indstiller sig på at ophøre med udbytningen 
af deres medmennesker og på at udføre samfundsnyttigt arbejde. I det 
socialistiske samfund vil der ikke være en overklasse og en underklasse, ikke 
være arbejdsløshed og mangel, ikke være »overproduktion« og nød. Der vil ikke 
være modsætninger mellem land og by, mellem arbejder og landbruger. I det 
socialistiske samfund vil udbytning og klassekamp forsvinde, og der vil kun 
findes een klasse: det arbejdende folk ! <i>Vi råber hele den arbejdende 
befolkning, alle arbejdere, alle arbejdende landbrugere, alle fiskere, alle små 
næringsdrivende, </i>- <i>alle, som udbyttes af kapitalen og lider under 
følgerne af den kapitalistiske krise, ud til kamp sammen med os mod 
kapitalismen, for Socialismen. Kun gennem egen, utrættelig, målbevidst kamp når 
vi til økonomisk og politisk frigørelse, og det afhænger kun af os selv, hvor 
hurtigt kampen skal føres til sejr ! </i>Indtil den stund, hvor det endelige 
opgør med det rådne og udlevede kapitalistiske samfundssystem kommer, er det 
nødvendigt med alle til rådighed stående midler at <i>søge udbytningen bremset, 
at standse reaktionens fremmarch, hindre kriselovgivningens angreb på det 
arbejdende folk og gennem kamp for bedre forhold at tvinge overklassen og dens 
stat indrømmelser og demokratiske frem skridt. </i>Opmuntret af den fascistiske 
reaktion i andre lande og ikke mindst i Tyskland, og pisket af sit systems egne 
indre modsætninger søger kapitalisterne at vælte stadig flere byrder over på den 
arbejdende befolknings skuldre og at berøve denne de demokratiske rettigheder og 
friheder, der skulle være sikret gennem grundloven og sætte bom for nye 
fremskridt: <i>Enten finder alle arbejdere, alle småkårsfolk og alle frisindede 
mennesker hinanden til kamp mod den økonomiske, politiske og kulturelle reaktion
</i>-<i>og så er arbejdets og frisindets sejr sikker </i>-<i>eller også 
triumferer reaktionen </i>-<i>og social undertrykkelse, politisk retsløshed og 
åndelig ufrihed bliver resultatet. Det er vor opfattelse, at følgende aktuelle 
økonomiske, politiske og kulturelle krav er i hele den arbejdende og frisindede 
befolknings interesse og velegnet til at Jo rene dens forskellige klasser og 
grupper til en sådan fælles kamp: </i>Arbejde til alle ! Arbejdsløsheden - denne 
det kapitalistiske samfunds største skamplet - kan bekæmpes effektivt, <i>når 
landbruget hjælpes på fode, </i>hvorved det bliver i stand til at optage 
arbejdskraft, <i>når der igangsættes omfattende offentlige arbejder </i>
(boligbyggeri, skole- og hospitalsbygning, vejbygning, grundforbedring o. l.), 
og <i>når arbejdstiden overalt nedsættes </i>i overensstemmelse med den 
fremskredne tekniks muligheder. <i>Arbejdstidsforkortelsen må ikke medføre 
sænkning af lønningerne og dermed leveniveauet (købekraften), </i>og alt 
offentligt arbejde skal udføres med fuld uge og til tarifmæssig betaling. Hjælp 
til arbejdsløse. Indtil arbejde fremskaffes, har de arbejdsløse ret til og krav 
på tilstrækkelig understøttelse. Omkostningerne herved må bæres af det 
offentlige samt af arbejdsgiverne, der gennem rationaliseringen har skaffet sig 
selv øget profit, men gjort tusinder arbejdsløse. Statens tilskud til 
arbejdsløshedskasserne forhøjes, så de høje kontingenter <i>kan </i>nedsættes og 
10 måneders og 26 ugers bestemmelserne afskaffes. Målet er en 
arbejdsløshedsforsikring, hvor alle udgifter bæres af staten og arbejdsgiverne, 
og ikke af de forsikrede, der bliver uforskyldt arbejdsløse. 
Arbejdsløshedslovens reaktionære og fagforeningsfjendske bestemmelser, som er en 
hindring for faglige aktioner, fjernes. Fagforeningerne skal være 
kamporganisationer. <i>Kun en slagkraftig, demokratisk opbygget fagbevægelse kan 
sikre gennem førelsen af ovenstående fordringer. </i>Derfor kræver vi 
medlemmernes rettigheder og bestemmelsesret i fagforeningerne og, forbundene 
respekteret og deres afgørelser lagt til grund for enhver overenskomstopsigelse 
og -afslutning. <i>Den danske arbejderklasse er organisatorisk stærk nok til i 
kamp at gennemtvinge arbejdstidsforkortelse og effektive lønforhøjelser, </i>som 
er dobbelt nødvendige og rimelige på baggrund af kronens sænkning, prisernes 
stigning og industriens fantastiske fortjenester. <i>Fagforeningerne skal 
varetage såvel de arbejdendes som de arbejdsløses interesser </i>og organisere 
kampen for forligsmandslovens afskaffelse, strejkerettens sikring og mod 
diktaturet fra oven. Jorden og landbruget. Vanskelighederne for det arbejdende 
landbrug hidrører dels fra. de stadig mere tyngende gældsbyrder, dels fra 
prisforhold, som ikke sikrer landmanden det nødvendige udbytte af hans arbejde. 
Vi er overhovedet tilhængere af den fulde afskaffelse af landbrugets gæld. <i>
Når vi tager magten, vil vi annullere samtlige panteobligationer i Danmarks jord 
! </i>Vi anser det i den givne situation i dag for et <i>mindstemål </i>- men et 
opnåeligt mål -<i> </i>at <i>renten halveres, og at gælden nedskrives i hvert 
fald til det beløb, låntageren faktisk har fået udbetalt, </i>så ingen kommer 
til at svare rente og afdrag af kurstab ved lånets optagelse. Et langvarigt <i>
moratorium, </i>der <i>ikke </i>må medføre renteforpligtelse, vil også være en 
god hjælp for mange landbrugere. Priserne på landbrugsprodukter kan i 
mangfoldige tilfælde sættes i vejret, hvad angår betalingen til producenten, 
uden at derfor de priser, forbrugeren skal betale, forhøjes. Ofte vil det (mælk, 
sukker) endda være muligt ved en rigtig prisregulering at nedsætte disse priser 
samtidig med, at prisen »ved stalddøren« forhøjes. Betingelsen er, at <i>
monopolerne ved prisdannelsen brydes, uretmæssig mellemhandleravance beskæres, 
og den indirekte beskatning af landbrugsprodukter bortfalder. </i>For at skaffe 
de jordfattige husmandsbrug tillægsjord og for at skaffe landboungdommen 
mulighed for oprettelse af egne hjem, stilles jord til rådighed fra 
statsdomænerne, kirkejorden og ved ekspropriation af godsejerjorden. Jorden 
stilles afgiftsfri til rådighed, og der ydes rentefri lån til indretning af 
bruget og til driftsmidler. Krisehjælp og beskyttelse for fiskere. For fiskere 
vil lignende foranstaltninger på gælds- og prisområdet som for landbruget være 
af overordentlig stor betydning. Afsætningen forbedres og opkøbernes monopol 
brydes. Havneafgifter bortfalder, og havneforholdene forbedres, hvor det er 
nødvendigt. For mindre næringsdrivende i handel og håndværk er rentenedsættelse 
og gældsnedskrivning også af meget stor betydning, ligeledes ophævelsen af alle 
indirekte skatter. Monopoler og truster bekæmpes, og deres konkurrencevirksomhed 
begrænses. Sociallovgivningen må forbedres. Arbejdsløsheds-, syge-, invalide-, 
ulykkes- og aldersforsikringen skal være gratis for den arbejdende og ubemidlede 
befolkning. Bedre sygeforsorg og flere sygekasselæger og tandlæger. Forhøjelse
<i>af ret til fuld aldersrente fra det fyldte </i>60. <i>år. </i>Bekæmpelse af 
bureaukratismen i socialforsikringens apparat. <i>Afskaffelse af alle sociale 
undtagelseslove som medhjælperloven, lærlingeloven og søloven. </i>
Lejerbeskyttelse. Jævnsides med at bygningen af gode boliger, hvis leje den 
arbejdende befolkning kan betale, fremskyndes, må lejerne af såvel boliger som 
forretningslokaler beskyttes mod vilkårlighed og åger gennem en tidssvarende og 
effektiv huslejelovgivning. Lejerne bør organisere sig i lejerforeninger til 
varetagelse af deres interesser og rettigheder. Bort med told og indirekte 
beskatning ! <i>Enhver form for indirekte skatter, afgifter og told, der skaber 
vare fordyrelse for den forbrugende befolkning, afskaffes. </i>Dækning af 
omkostningerne. ed en sådan kriselovgivning kan opnås ved <i>besparelser på de 
offentlige budgetter, </i>ved en stærkt stigende <i>progressiv beskatning af de 
store indtægter og formuer, parret med konfiskation af industriens og bankernes 
kæmpemæssige krise fortjenester, </i>ved indførelse af en indtil konfiskation 
stigende <i>arveafgift </i>og en <i>grundværdistigningsafgift, </i>som gør 
grundspekulation umulig. Til <i>uproduktive udgifter </i>(militær, kongehus, 
kirke og præstelønninger o. l.) anvendes alene 72 millioner kr. årligt, som kan 
spares og anvendes til noget nyttigt. Af skatteyderne har 1.148.486 eller 68 <i>
% </i>under 1.600 kr. årligt i indtægt, medens der blandt de 4 <i>% </i>eller 
73.622, der har over 5.000 kr. i indtægt, til gengæld findes kæmpeindtægter ! 
Mens 85 % af den danske befolkning er uden antydning af formue, råder de 20.000 
rigeste (1 <i>% </i>af befolkningen) over 4,3 milliarder kroner eller 50 %<i>
</i>af den samlede formue. De 65.957 små »formueejere«, der ejer mellem 6 og 
10.000 kr., ejer tilsammen kun halvt så meget som de 427 millionærer, hvis 
samlede formuer for to år siden var på over én milliard kroner, hvilket tal er 
betydeligt højere nu ! Som det er nu, hvor staten lægger hovedvægten på. de 
indirekte skatter, betaler den ubemidlede befolkning forholdsmæssigt langt 
større skat end velhaverne, der til gengæld har en skatteevne, hvis udnyttelse 
kan skaffe dækning for en effektiv kriselovgivning. Kommunerne bør have <i>ens 
skatteprocent, </i>og til dækning af udgifterne, må der finde en <i>udligning
</i>sted mellem kommunerne (mellemkommunal skatteligning). Ungdommen må være 
skattefri, således at der ikke betales skat før efter valgretsalderens 
indtræden. Folkets politiske rettigheder skal værnes og udvides. <i>Vi kræver 
fuld og ubetinget organisations-, møde- og presse frihed. </i>Forligsmandsloven 
med sammenkædningsparagrafferne er en alvorlig begrænsning af 
organisationsfriheden og kræves afskaffet. <i>Republik, etkammersystem, 
nedsættelse af valgretsalderen til 25 år og ophævelse af alle skatte-, opholds- 
og fattighjælpsbestemmelser, </i>som nu indskrænker valgretten for 
arbejderbefolkningen. Forbud mod <i>rigsdagsmænds, politikeres og embedsmænds 
»bengnaveri«, </i>som bringer dem i afhængighed til storkapitalen. Større 
kommunalt selvstyre. Kvindens fulde ligestilling med manden på det økonomiske 
såvel som på det politiske område anerkendes og sikres. Ingen indskrænkninger i 
kvindens ret til eller mulighed for selverhverv og gennemførelse af <i>
ligelønsprincippet for mand og kvinde ved lige arbejde, </i>såvel i det 
offentliges tjeneste som i de private erhverv. Forbedret ægteskabs- og 
børnelovgivning. Udvidet børneforsorg (mødrehjælp, barsel- og spædbørnspleje, 
vuggestuer, asyler, børnehaver etc.). <i>Afskaffelse af 
tvangsfødselsparagraffen, </i>så kvindens ret til selv at bestemme, når hun vil 
være moder, anerkendes. Ungdommens rets - og frihedskrav omfatter <i>valgret, 
ret til arbejde, understøttelse under tvungen arbejdsløshed og økonomisk 
ligeberettigelse. </i>Afskaffelse af lærlingeloven. Arbejderungdommen optages i 
fagforeningerne som ligeberettigede medlemmer, det individuelle kontraktsystem 
afskaffes og erstattes med faglige overenskomster. Dagundervisning (i 
arbejdstiden) for lærlinge. Bekæmpelse af forsøgene på almindelig militarisering 
af ungdommen. Tvungen værnepligt må ikke medføre nogen som helst indskrænkninger 
i politiske rettigheder, men det menige mandskab skal have ret til at organisere 
sig og vælge tillidsmænd. Højere dagpenge til soldater og forsvarlig forsørgelse 
af de indkaldtes familier. Som led i ungdomsopdragelsen: anlæg af og større 
bevillinger til idrætspladser og redskaber, som stilles gratis til rådighed for 
den idrætsdyrkende ungdom. Tilskud til arbejderidrætten. Kampen mod 
kulturreaktionen og for kulturfremskridt. <i>Kirken adskilles fra staten. </i>
Menighederne bestemmer selv deres gudstjenester, ordner selv deres anliggender 
og lønner selv deres præster. Religionsundervisningen i skolerne ophæves. <i>
Folkeskolen forbedres. </i>Flere lærere, flere og mindre klasser. Rensning af 
historieundervisningen for nationalisme og chauvinisme. Den arbejdende 
befolknings mulighed for deltagelse i den højeste undervisning og uddannelse 
sikres, også økonomisk, og forholdene og undervisningen ved de højere skoler og 
ved universiteterne forbedres. <i>Forældrerådenes myndighed udvides. </i>
Pryglestraffe afskaffes. Der leveres i alle skoler gratis undervisningsmateriel, 
indføres skolelæger, skoletandpleje og skolebespisning. <i>Retsplejeloven og 
straffeloven revideres og forbedres. </i>Straffen skal ikke være hævn, men have 
opdragende formål. Begrebet »tab af borgerlige rettigheder« afskaffes. 
Lovovertrædelser, som er en følge af de politiske og sociale klassekampe, må 
ikke behandles som forbrydelser. Èn-dommersystemet afskaffes. Nævningenes 
virkeområde udvides, og udtagelsen af dem må ikke som nu være undergivet 
myndighedernes vilkårlighed. Skarp kamp mod de uheldige forhold i politiet og 
justitsvæsenet. Kampen mod militarismen og rustningspolitikken. <i>Bekæmpelse af 
alle udgifter og foranstaltninger til militærvæsenet og til krigsformål. </i>
Skyttekorpsene og de fascistiske formationer opløses og forbydes. Internationalt 
støttes alle bestræbelser, der er i fredens interesse, herunder Sovjetunionens 
fredsbestræbelser. Bekæmpelse af fascismen. De forskellige fascistiske og 
»nationalsocialistiske« bevægelser og grupper, der især støttet på magthaverne i 
Tyskland søger at forgifte befolkningens mening og arbejder for indførelse af 
det åbne og mest reaktionære diktatur, må modarbejdes og bekæmpes overalt, hvor 
de viser sig og driver deres agitation. <i>Naziregimentet i Tyskland har 
tilfulde bevist, hvilke forfærdelige forhold for det arbejdende folk, nazismen 
betyder, med tvangsarbejde, økonomisk trældom, skærpet udbytning, politisk 
ufrihed, åndelig tvang, undertrykkelse af videnskaben, parret med fængslinger, 
terror, mishandlinger af værgeløse ofre og mord. Samtidig betyder nazismen 
tifold krigs fare, og derfor er dagens bud: </i>International solidaritet i 
kampen mod krig og fascisme ! Kapitalmagten er international. <i>Den brune pest 
er international - lad den så aldrig så meget skilte med »nationale« facader og 
farver. </i>Det er en simpel pligt og nødvendigt i <i>frihedens selv forsvar,
</i>at alle tilhængere af frisind og socialisme fører deres kamp <i>
internationalt, </i>uden hensyn til nationalitet, landegrænser eller hudfarve. 
Vor kamp kender ingen landegrænser. <i>I det socialistiske verdenssamfund vil 
der ingen sådanne findes, men alle folkeslag vil i frit broderligt samarbejde 
udfolde deres produktivkræfter og i fællesskab bringe menneskeheden og kulturen 
fremad, idet enhver undertrykkelse, økonomisk eller kulturelt, af nationer og 
nationaliteter vil være bandlyst. </i>Kan kampen vindes - kan forbedringernes 
opfyldelse tilkæmpes ? Ja! Vel vil overklassens, reaktionens og militaristernes 
modstand være stor og deres raseri grænseløst -<i> </i>men for den, der ved, 
hvilke uhyre kræfter den arbejdende befolkning i Danmark råder over, for den, 
der ved, at planens modstandere kun er <i>et usselt fåtal, </i>medens de, der 
har interesse i fordringernes opfyldelse, udgør <i>det overvældende flertal af 
befolkningen, </i>kan der ikke være tvivl. <i>Spørgsmålet om planens 
gennemførelse er udelukkende et spørgsmål om, hvor hurtigt den fornødne enighed 
i den arbejdende befolkning om kamp for gennemførelsen bliver tilvejebragt. </i>
Muligheden for en organisering af den arbejdende og frisindede befolknings 
fælles front i kampen for fælles sag er tilstede: <i>Vi kommunister ønsker af al 
magt at bidrage til dannelsen af den. Idet vi offentliggør vor plan, erklærer 
vi, at vi i kampen for arbejderklassens sag og frisindets krav er beredt til 
samarbejde med alle partier, grupper og organisationer, som arbejder og kæmper 
for det samme. Vi appellerer derfor til hele den arbejdende befolkning, til alt 
frisindet i dette land, om sammen med os at skabe den brede demokratiske front, 
som kan få reaktionens angreb til at bryde sammen, bremse udbytningen og 
fremtvinge nye fremskridt og sejre for frisindet!</i></p>
</font><b><font color="#0000ff" size="4">
<p align="CENTER">Beslutning om landstingsvalget</p>
</font><font size="2">
<p align="CENTER">Udtalelse fra DKP i april 1936</p>
</font></b>
<p align="JUSTIFY"><font size="2">Landstinget har i dansk politik altid været 
reaktionens faste borg. Under den gamle grundlov sikrede den priviligerede 
valgret godsejerne og pengematadorerne et solidt flertal, og selv den mere 
frisindede grundlov af 1915 indeholder så reaktionære bestemmelser, at Venstre 
og konservative har kunnet opretholde dette flertal efter, at de er blevet 
mindretal i vælgerbefolkningen. Ved hjælp af landstingsflertallet har disse 
partier faktisk kunnet spille en afgørende rolle i dansk politik, 
regeringspartiernes valgsejre tiltrods. Landstinget har virket som bremseklods 
for en frisindet demokratisk udvikling, og det har i særlig grad følt sig som 
beskytter af den besiddende klasses økonomiske interesser samtidig med, at det 
kynisk har hindret selv den ringe hjælp til arbejdsløse, som regeringen stillede 
forslag om i vinter. Landstinget har ikke blot direkte været en hindring for 
frisindet politik, men er også af regeringen blevet benyttet som undskyldning og 
begrundelse for mange af dennes udemokratiske og reaktionære forslag og 
standpunkter. Denne uværdige tilstand må nu høre op. Ved landstingsvalget i 
efteråret bør alle demokratiske og frisindede kræfter sættes ind for at tilføje 
landstings-reaktionen et afgørende nederlag. De reaktionære valgbestemmelser er 
imidlertid til stor fordel for det nuværende flertal, og kun et nøje samarbejde 
af alle demokratiske og frisindede partier kan med fuld sikkerhed garantere en 
valgsejr over reaktionen. En sådan vil betyde, at demokratiets gamle krav: ingen 
over og ingen ved siden af folketinget, nu endelig kan opfyldes. Landstinget 
skal udslettes af dansk politik. Den nødvendige grundlovsændring, der naturligt 
også må omfatte indførelse af 21 års valgret til folketinget, vil efter en 
valgsejr let kunne lade sig gennemføre. Landstinget vil heller ikke mere kunne 
modsætte sig foranstaltninger, der afhjælper arbejdsløsheden, fremskaffer 
anstændige levevilkår for den arbejdende befolkning på land og i by, samt sikrer 
de arbejdsløse en tilstrækkelig understøttelse. En effektiv lejerbeskyttelse vil 
kunne gennemføres. Der bliver mulighed for en fuldstændig omlægning af de 
indirekte forbrugs- og toldskatter til direkte skatter med stærkt stigende 
skala. En demokratisk valgsejr vil endvidere fjerne det sidste svage påskud for, 
at reaktionære befolkningslag éne af alle har lov til at opretholde frivillige 
bevæbnede skyttekorps, og disse bør omgående forbydes. Endelig vil et nyt 
flertal i landstinget muliggøre en demokratisering af kommunalvalgloven allerede 
til valgene i foråret 1937, således at valgretsalderen nedsættes til 21 år og de 
reaktionære skatte-, opholds- og fattighjælpsbestemmelser ophæves. For at yde 
sit bidrag til fremskaffelsen af dette nye flertal og gennemførelsen af 
ovennævnte krav, som det meget store flertal af befolkningen står samlet om, 
udtaler Danmarks kommunistiske Parti, at det afstår fra at opstille selvstændige 
lister ved landstingsvalget, og partiet opfordrer samtidig såvel 
Socialdemokratiet som det Radikale Venstre og Retsforbundet til sammen med os at 
gennemføre en samlet demokratisk og frisindet enhed i kampen mod de reaktionære 
partier. - Det gælder nu afslutningen på en hele epoke i Danmarks politiske 
historie. Venstre og konservative må berøves den sidste mulighed for at præge 
lovgivningen, og demokratiets lange kamp mod reaktionen må krones med 
landstingets afskaffelse. Her er smålige hensyn til det enkelte partiers antal 
af valgmænd ikke på sin plads, her gælder det at samle rækkerne til det 
afgørende og knusende slag mod det arbejdende folks fjender. Landstingsvalget 
både kan og skal vindes af demokratiets og frisindets kvinder og mænd, og vejen 
er banet for en økonomisk og politisk lovgivning til gavn for befolkningens 
store flertal.</font></p>
<b><font color="#0000ff" size="4">
<p align="CENTER">9. April 1940</p>
</font></b><font size="2">
<p align="JUSTIFY">Den 9. April 1940 rykkede tyske Besættelsestropper ind i 
Danmark. Begrundelsen blev givet i et Memorandum, der af den tyske Gesandt i 
København tidligt om Morgenen blev overrakt den danske Regering, og hvori det 
udtaltes, at »Rigsregeringen er kommet i Besiddelse af uigendrivelige Beviser 
for, at England og Frankrig agtede allerede i de allernærmeste Dage overraskende 
at besætte bestemte Områder af de nordiske Stater,« og hvor det endvidere blev 
sagt, at »de tyske militære Operationer tilsigter udelukkende at sikre Norden 
mod den planlagte Besættelse,« hvorhos Erklæringen sluttede således: »I 
Overensstemmelse med den Ånd, der altid har rådet i det gode tysk-danske 
Forhold, erklærer Rigsregeringen over for den kongelige danske Regering, at 
Tyskland ikke har til Hensigt nu eller i Fremtiden at berøre Kongeriget Danmarks 
territoriale Integritet og politiske Uafhængighed«.</p>
<p align="JUSTIFY">Den tyske Kommandør havde udfærdiget et »Opråb til Danmarks 
Soldater og Danmarks Folk«, der udbredtes Landet over efterhånden som 
Besættelsen skred frem, og hvori det bl.a. tilkendegaves som Tysklands 
Beslutning »at foregribe det engelske Angreb og med sine Magtmidler selv at 
overtage Beskyttelsen af Danmarks og Norges Kongerigers Neutralitet og værne 
den, så længe Krigen varer. Det er ikke den tyske Regerings Hensigt at skaffe 
sig et Støttepunkt i Kampen mod England, den har udelukkende det Mål at 
forhindre, at Skandinavien bliver Slagmark for de engelske Krigsudvidelser. Af 
denne Grund har stærke tyske Militærkræfter siden i Dag til Morgen taget de 
vigtigste militære Objekter i Danmark og Norge i Besiddelse. Ud over disse 
Forholdsregler træffes der for Tiden Overenskomster mellem den tyske 
Rigsregering og den kongelige danske Regering. Disse Overenskomster skal sikre, 
at Kongeriget består videre, at Hæren og Flåden opretholdes, at det danske Folks 
Frihed agtes, og at dette Lands fremtidige Uafhængighed fuldt ud sikres«. 
Slutningen lod: »Folket opfordres til at fortsætte det daglige Arbejde og til at 
sørge for Ro og Orden. For Landets Sikkerhed mod engelske Overgreb sørger fra nu 
af den tyske Hær og Flåde. Den tyske Kommandør. <i>Kaupisch</i>«. Op ad Dagen 
forelå der fra Regeringen og fra Kongen følgende Udtalelser: » <i>Til det danske 
Folk ! </i>Tyske Tropper har i Nat overskredet den danske Grænse og har gjort 
Landgang forskellige Steder. Den danske Regering har under Protest besluttet at 
ordne Landets Forhold under Hensyn til den Besættelse, som har fundet Sted, og i 
Henhold hertil kundgøres følgende: De tyske Tropper, der nu befinder sig her i 
Landet, træder i Forbindelse med den danske Værnemagt, og det er Befolkningens 
Pligt at afholde sig fra enhver Modstand over for disse Tropper. Den danske 
Regering vil forsøge at sikre det danske Folk og vort Land imod de af 
Krigsforhold følgende Ulykker og opfordrer derfor Befolkningen til rolig og 
behersket Holdning over for de Forhold, som nu er opstået. Ro og Orden må præge 
Landet, og loyal Optræden må udvises over for alle, som har en Myndighed at 
udøve. København, den 9. April 1940. <i>Christian R./Th. Stauning</i> «</p>
<p align="JUSTIFY">»Under disse for vort Fædreland så alvorlige Forhold 
opfordrer jeg alle i By og på Land til at vise en fuldt ud korrekt og værdig 
Optræden, da enhver uoverlagt Handling eller Ytring kan have de alvorligste 
Følger. Gud bevare Dem alle, Gud bevare Danmark. Amalienborg, den 9. April 1940.
<i>Christian R.</i> «</p>
<p align="JUSTIFY">Om Aftenen samledes Rigsdagen til Fællesmøde, som 
Folketingets Formand åbnede: »Det er i en såre alvorsfuld og skæbnesvanger 
Stund, at Rigsdagens Medlemmer i Aften er kaldt til Møde. Den ydre Anledning er 
kendt af alle. Den har Dagen igennem fyldt vore Sind med Ængstelse, og vi ser 
med Uro på, hvad kommende Timer og Dage vil bringe. Under sådanne Omstændigheder 
er det naturligt, at Rigsdagen mødes med Landets Regering for at modtage de 
Meddelelser, som Landets ansvarlige Ledelse måtte have at give.« Derefter 
fremsatte Statsministeren denne Erklæring: »Det var med smertelig Sorg, at 
Befolkningen i Morges erfarede om de Begivenheder, der var i Udvikling. Vi 
regnede med, at den Politik, Danmark har ført, kunde have holdt os uden for 
alvorlige Forviklinger, men Tryghedsfølelsen blev afbrudt, da der i Nat blev 
forebragt Udenrigsministeren en Meddelelse om, at den tysk-danske Grænse var 
overskredet at tyske Tropper, og at Landgang foregik forskellige Steder i 
Landet. Under Indtrykket at disse alvorlige, uvarslede Begivenheder og at en 
Viden om, at Bombardementsmaskiner overfløj Landets Hovedstad, måtte Kongen og 
Medlemmer at Ministeriet i Morges Kl. 5 - 5.30 tage Standpunkt til den 
foreliggende Tilstand og til Meldingen om, at den tyske Regering besatte Landet 
med tysk Militær. Vi valgte at søge Landets Forhold ordnet under denne 
Besættelse i Tillid til Forsikringen om, at Tyskland ikke har den Hensigt 
igennem de iværksatte Foranstaltninger at antaste Danmarks territoriale 
Integritet og politiske Uafhængighed. Vi valgte denne Vej for at skåne Landet og 
Folket for en Krigstilstands Følger - men vi må dybt beklage Tabet at gode 
danske Sønner i denne Morgens første Timer, og mange er blevet Invalider. Der er 
straks nedlagt Protest over tor Tysklands Gesandt i Anledning at den skete 
Besættelse, og jeg er sikker på, at den danske Rigsdag står sammen med 
Regeringen om de Følelser, denne Begivenhed må fremkalde. Den nuværende Regering 
har Ansvaret for den Afgørelse, der blev truffet i denne Dags Morgen, og vi 
føler, at vi har handlet tid fra en ærlig Overbevisning om, at vi ved Afgørelsen 
fritog Land og Folk for en tungere Skæbne. Det er Regeringens Ønske, at den 
Besættelse, som er foregået, må blive ledet med Forståelse og human Følelse over 
for en gammel, nordisk Nation, der ærligt har gennemført en upartisk 
Neutralitetspolitik i Forventning om derved at kunne bevare sit nationale Liv i 
fredelig Udvikling. Forholdene er blevet anderledes, end vi håbede; men vi vil 
fremdeles søge at sikre Land og Folk imod Krigens Ulykker, og vi stoler på 
Folkets Medvirken. Jeg henviser til den at Kongen og Ministeriet i Dag udstedte 
Proklamation til det danske Folk og gentager: Lad Ro og Orden præge Landet og 
lad os vente en forstandig og loyal Holdning at alle Landets Borgere. Vort 
fælles Ønske er Fred mellem Folkene, og med dette Ønske slutter jeg også denne 
Redegørelse. Til denne Meddelelse skal jeg endnu føje den Oplysning, at der påny 
er blevet forhandlet om Regeringens Sammensætning, og der er givet Tilslutning 
til en Udvidelse, således at de 4 store Partier nu bliver repræsenteret i 
Ministeriet. De nærmere Meddelelser om Enkeltheder håber jeg at kunne give i 
Morgen.« Folketingets Formand sluttede nu Mødet: »Den Regeringserklæring, vi nu 
har hørt af Statsministeren, vil efter min Overbevisning blive tiltrådt at et 
aldeles overvejende Flertal at Danmarks Rigsdag og at Danmarks Befolkning. Jeg 
føler mig sikker på, at man vil godkende Regeringens Holdning under den 
Situation, der i Morges så særdeles hastigt kom til at foreligge, Rigsdag og 
Befolkning vil erkende, at Regeringen måtte handle, som sket er, om ikke store 
Ulykker skulde times Danmark. Trods det Mørke og den Usikkerhed, der behersker 
Øjeblikket, vil vi sætte vort Håb til Fremtiden. Vi vil håbe, vort Land må gå 
uskadt gennem den frygtelige Krise, Verden nu oplever, og at vort Folk må bevare 
Retten til at leve sit eget nationale Liv uden Indgreb at nogen Art. Vi vil ikke 
kunne tænke den Tanke, at Danmark ikke skulde bestå som et frit og selvstændigt 
Land. Danmarks Befolkning og dens ansvarlige Regering må stå sammen i de Dage, 
der forestår. Befolkningen vil tiden Tvivl forstå Nødvendigheden at den 
Holdning, som Kongens Proklamation i Dag opfordrer til. Og Regeringen vil lige 
så sikkert forstå sit store Ansvar. Sammenhold må til ! Tvedragt må forsvinde. 
Nu er det Danmark og alene Danmark, det gælder.«</p>
<p align="CENTER"><b>8. Juli Erklæringen 1940</b>.</p>
<p align="JUSTIFY">Den 8. Juli 1940 fremsatte Udenrigsminister <i>Erik Scavenius
</i>efter det første Ministermøde følgende Udtalelse, som ifølge den af 
Ministeren formulerede Meddelelse var tiltrådt af den samlede Regering: »Ved min 
Overtagelse af Udenrigsministeriet vil det findes naturligt, at jeg fremsætter 
nogle Bemærkninger om Danmarks Udenrigspolitik. Jeg vil herved drage en Parallel 
mellem Forholdene under Verdenskrigen og nu. Det har været den lille Stats 
Opgave at føre en Politik, der holdt Landet udenfor de store Staters Kampe. 
Opgaven måtte nærmere forstås således, at Danmark under ingen Omstændigheder 
måtte komme i Strid med sin store Nabo mod Syd. Denne Politik har fundet 
Tysklands Forståelse og Støtte såvel under Verdenskrigen som under den nuværende 
Krig - med den Forskel, der følger af de forandrede Muligheder for 
Krigsførelsen. Med denne Forskel taget i Betragtning kan man sammenstille 
Begivenhederne i August 1914 og i April i År. I begge Tilfælde var det den tyske 
Politiks Mål at holde Danmark udenfor Krigsbegivenhederne, idet Landet ved sin 
Beliggenhed dækker Østersø-Fronten i Forhold til England. Som Følge af de 
ændrede Vilkår for Krigsførelsen måtte Opgaven denne Gang væsentlig tilfalde de 
tyske Land- og Luftstridskræfter, medens den under Verdenskrigen alene løstes af 
den tyske Flåde. Det må bemærkes, at denne Omstændighed - de tyske 
Stridskræfters Tilstedeværelse i Landet selv, hvor friktionsløst den end 
lykkeligvis forløber - ganske naturligt har gjort Forståelsen sværere for det 
danske Folk. Under Verdenskrigen udelukkede den tyske Flådes Eksistens, at 
England kunne forsøge at forcere Adgangen til Østersøen og at skaffe Tyskland en 
3. Kampfront. Herved bevaredes Danmarks Neutralitet, og dette vil altid blive 
erindret med Taknemlighed i Danmark. Under den afsluttede Folkeforbundsperiode 
fastholdtes den danske Politiks Linie. Danmark nægtede at deltage i Forbundets 
mod Tyskland rettede Politik. Ved de store tyske Sejre, der har slået Verden med 
Forbavselse og Beundring, er en ny Tid oprundet i Europa, der vil medføre en 
Nyordning i politisk og økonomisk Henseende under Tysklands Førerskab. Det vil 
være Danmarks Opgave herunder at finde sin Plads i et nødvendigt og gensidigt 
aktivt Samarbejde med Stortyskland. Det danske Folk stoler på at det i den ny 
europæiske Ordning vil kunne finde Forståelse for sin Egenart og for sin<b> </b>
traditionelle fredelige, politiske og sociale Udvikling.«</p>
<b>
<p align="CENTER">Programtalen 1940.</p>
</b>
<p align="JUSTIFY">Ved Rigsdagens Åbning Tirsdag den 1. Oktober 1940 udtalte 
Statsminister <i>Stauning </i>følgende: »Rigsdagen samles i År under særegne 
Forhold, og <i>under </i>Hensyn til disse skal jeg kun knytte få Bemærkninger 
til denne Anledning: Den Krig, der for et År siden netop var i sin Begyndelse, 
fortsættes endnu med megen Styrke, og den har allerede medført indgribende 
Ændringer i europæiske Forhold. Danmarks Mål vil være en Politik, der holder den 
danske Nation samlet om de nationale Opgaver, som er det fornemste for Folket, 
men dernæst vil det være naturligt, at Nationen har Opmærksomheden henvendt på 
den Udvikling i Europa, der vil følge efter Krigen. Danmark vil fremdeles have 
Interesse i et fordrageligt Samliv med andre Nationer og i høj Grad med vore 
Naboer, hvorfor det også vil være en Opgave at forberede den Tilpasning, der 
melder sig som en uafviselig Fordring i kommende Tid. Det må forudses, at den 
Fællesfølelse, der lever i det danske Folk, fremdeles vil give sig Udslag i et 
Samarbejde mellem de Partier, der ønsker at bygge videre på Landets 
forfatningsmæssige Grundlag, og det ligger derfor som en Opgave for disse at 
bestemme angående den politiske Udvikling i den forestående Periode« . </p>
<b>
<p align="CENTER">Rygteudbredelse</p>
</b>
<p align="JUSTIFY">I Januar 1941 vedtoges enstemmigt i Rigsdagen (Kommunisterne 
var fraværende) et Forslag fremsat af Justitsministeren. Forslaget omfattede 
følgende: »den, der udspreder Rygter, som er egnede til at skade Landets 
interesser i forhold til udlandet, straffes selv om Udbredelsen ikke sker 
offentligt, med Bøde eller Hæfte eller med fængsel indtil 1 År. «</p>
<b>
<p align="CENTER">Regeringsudtalelse om den 9. April - 1941.</p>
</b>
<p align="JUSTIFY">Regeringen udsendte om Aftenen den 8. April 1941 følgende 
Udtalelse: »Der er nu forløbet et År siden den Morgen den 9. April, da 
Verdenskrigens Begivenheder drog med sig, at det tyske Riges Værnemagt rykkede 
ind i Landet. I sit Budskab til Folket lagde Kongen enhver på Sinde at vise 
rolig og behersket Holdning og loyal Optræden overfor alle. som har en Myndighed 
at udøve. Kongen understregede i dette Budskab, at enhver uoverlagt Handling 
eller Ytring kan have de alvorligste Følger. I det År, der er gået, har det 
danske Folk efterlevet Kongens Budskab Det tjener intet Formål at skjule, at 
Begivenhederne den 9. April har hvilet tungt på os alle, men takket være 
Befolkningens værdige Holdning og den tyske Værnemagts Hensyntagen til danske 
Følelser og Stemninger er det lykkedes såvel på det politiske som på det 
økonomiske Område at komme igennem Året under gunstigere Vilkår, end vi ved 
Besættelsens Begyndelse havde turdet regne med. Den hidtidige Udvikling 
berettiger os til at håbe, at Danmark i Tillid til det tyske Riges Tilsagn om 
Bevarelse at Landets Integritet og politiske Uafhængighed også fremdeles vil stå 
de vanskelige Tider igennem bedre end mange andre Lande, der ligesom vort Land 
er blevet berørt af det store Opgør. Når vi oplever Årsdagen for Landets 
Besættelse, lad da disse Betragtninger nedfælde sig i Sindet, og lad os alle 
være enige om, at Kongens Budskab og Folkets Tro på dets Fremtid fremdeles skal 
være det Grundlag, hvorpå Nationen og den enkelte i Bevidstheden om vort store 
Ansvar for vort Fædreland handler i enhver Situation. Lad Dagen give Anledning 
til Eftertanke, men lad den passere under værdig Holdning fra hver enkelts Side 
og uden Demonstrationer af nogen Art, såsom Flagning eller på anden Måder.«</p>
<b>
<p align="CENTER">Krigen mellem Tyskland og Rusland.</p>
</b>
<p align="JUSTIFY">Efter at Krigen var brudt ud mellem Tyskland og Rusland den 
22. Juni, meddelte det danske Udenrigsministerium den 24. Juni, at man i den 
nuværende Situation havde skønnet det rigtigst at hjemkalde Gesandten og 
Gesandtskabspersonalet fra Moskva. </p>
<b>
<p align="CENTER">Erklæring af 26. Juni 1941.</p>
</b>
<p align="JUSTIFY">I<b> </b>Anledning af Afbrydelsen af den diplomatiske 
Forbindelse mellem Danmark og Rusland udsendtes den 26. Juni 1941 følgende 
Regeringserklæring: »Ved den Krig, som nu er brudt ud mellem Tyskland og 
Sovjetunionen, er det store Våbenopgør i Europa indtrådt i en ny Fase, som må 
påkalde vor Opmærksomhed i en ganske særlig Grad, thi Tyskland har nu vendt sine 
Våben mod Øst i en Kamp mod en Magt, som gennem en Årrække har betydet en Trusel 
mod nordiske Staters Velfærd og Trivsel. At Frygten i Norden for Faren fra Øst 
ikke var ubegrundet, viste det Angreb, som Sovjetunionen i Slutningen af 1939 
foretog på Finland, hvis heltemodige Forsvar i en ulige Kamp her i Landet 
fremkaldte en Bølge af Sympati for vore kæmpende Brødre i Nord. Det danske Folk 
bevæges af de samme Følelser nu, da Kampen er genoptaget efter Ruslands fornyede 
Angreb på Finland. Men denne Gang fører Finland ikke sin Kamp alene, men sammen 
med andre europæiske Lande kæmper det under Tysklands Førerskab for at bevare en 
Samfundsorden i Overensstemmelse med europæisk Kultur. Der er en fælles 
europæisk Interesse i dette Opgør, hvis Resultat på afgørende Måde vil kunne 
bidrage til at bevare Europas Lande for indre Samfundsopløsning. Nu som 
tidligere deltager Danmark ikke i dette krigeriske Opgør, men ud fra denne 
fælles europæiske Interesse kan Udviklingen ikke være ligegyldig for Danmark. 
Erkendelsen heraf har fundet Udtryk deri, at det danske Gesandtskab i Moskva er 
blevet kaldt tilbage, hvorefter Forbindelsen mellem Danmark og Sovjetunionen er 
afbrudt.«</p>
<b>
<p align="CENTER">Forbud mod Kommunisterne.</p>
</b>
<p align="JUSTIFY">I Folketinget fremsatte Justitsminister <i>Thune Jacobsen </i>
den 20. August 1941 Lovforslag om Forbud mod kommunistiske Foreninger og mod 
kommunistisk Virksomhed. I Lovforslagets ledsagende Bemærkninger peges på, at 
kommunistiske Foreninger og Sammenslutninger og kommunistisk Virksomhed i det 
hele taget under de Forhold, som for Tiden hersker, frembyder en særlig Fare for 
Statens Sikkerhed og Velfærd. Der henvises til tidligere begåede Handlinger, 
Sprængstofattentater på forskellige Skibe, som er udfort af Medlemmer af det 
kommunistiske Parti eller Folk, som havde nær Forbindelse med Partiet. Under 
normale Forhold, hedder det, vilde man måske dog kunne anse det Værn, som 
Straffeloven yder, for tilstrækkeligt, men under de nuværende vanskelige Forhold 
udsætter de kommunistiske Handlinger ikke blot Menneskeliv og store Værdier for 
Fare, men de bliver tillige en <i>Fare for Statens Sikkerhed og Velfærd. </i>I 
Bemærkningerne til Lovforslaget nævnes dernæst de Interneringer, som det blev 
nødvendigt at foretage efter Udbruddet af den tysk-russiske Krig. 
Justitsministeriet finder, at der bør tilvejebringes Lovhjemmel til 
Forvaringstagelsen, der må forventes at være uundgåelig endnu i nogen Tid, 
ligesom den Mulighed foreligger, at det også senere kan blive nødvendigt at lade 
Personer, af hvem kommunistisk Virksomhed må befrygtes, tage i Forvaring. Loven, 
hvis Vedtagelse var enstemmig kommunisterne kunne ikke stemme, »bestemmer, at 
alle kommunistiske Foreninger og Sammenslutninger forbydes, og de bestående 
kommunistiske Foreninger og Sammenslutninger vil straks være at opløse. 
Kommunistisk Virksomhed eller Agitation at enhver Art er forbudt. Dette gælder, 
uanset om der foreligger Tilslutning til nogen Forening. Overtrædelse af disse 
Bestemmelser straffes med Bøde, Hæfte eller Fængsel indtil 8 År. Personer, hvis 
Adfærd har givet særlig Grund til at antage, at de vil deltage i kommunistisk 
Virksomhed eller Agitation, kan efter Justitsministerens Bestemmelse eller med 
hans Godkendelse tages i Forvaring, når dette skønnes nødvendigt af Hensyn til 
Statens Sikkerhed eller dens Forhold til fremmede Magter. Enhver, der tages i 
Forvaring i Medfør af denne Bestemmelse, skal inden 24 Timer fremstilles for 
Københavns Byret, der ved Kendelse beslutter, om forvaringen skal opretholdes. 
Begæringen om Forvaringens Opretholdelse vil, når Justitsministerens bestemmelse 
eller hans godkendelse foreligger, være at til følge, medmindre der må antages 
at foreligge en åbenbar Fejltagelse med Hensyn til vedkommendens Identitet eller 
hidtidige Deltagelse i kommunistisk Virksomhed eller Agitation. Såfremt det ikke 
kan nås inden 24 Timer at fremstille dem, der er taget i Forvaring, for 
Københavns Byret, vil han inden samme Frist være at fremstille for en anden 
Dommer ved Underret, der modtager hans Forklaring. Beslutning om 
Forvaringstagelse træffes også i dette Tilfælde snarest muligt af Københavns 
Byret. Over for Byrettens Kendelse kan såvel den der er taget i Forvaring, som 
det offentlige, rejse Kæremål til Højesteret. Kæremål, der rejses af det 
offentlige, har opsættende Virkning. Forvaringen skal ophøre, så snart den ikke 
længere skønnes nødvendig af Hensyn til Statens Sikkerhed eller dens Forhold til 
fremmede Magter. Bestemmelse herom træffes af Justitsministeren. 
Justitsministeren giver hver 3. Måned til et af Rigsdagens to Ting nedsat Udvalg 
Meddelelse om, hvilke Personer der er eller i den forløbne Periode har været 
taget i Forvaring i Medfør af foranstående Bestemmelser, med Angivelse af 
Grundlaget for Forvaringstagelsen. Den Formue, der måtte tilhøre de 
kommunistiske Foreninger og Sammenslutninger, samt disse Foreningers og 
Sammenslutningers Arkiv, Protokoller o. lign, vil være at tage i Bevaring af det 
offentlige«. Ved Forslagets første Behandling betonede Socialdemokratiets 
Ordfører <i>Alsing Andersen, </i>at »den ekstraordinære Situation, der for Tiden 
hersker i Europa, må bedømmes ud fra andre Forudsætninger end Situationen, før 
Krigen udbrød. De ekstraordinære Forhold kræver af alle Lande ekstraordinære 
Foranstaltninger; det gælder også de Lande, der ligesom Danmark ikke er 
Deltagere i Krigen. Ingen kan altså med Rette undre sig herover. Heri ligger dog 
ingenlunde, at det kan være den danske Offentlighed ligegyldigt, hvilke 
Foranstaltninger der gennemføres. Det må være både Befolkningens og de politiske 
Partiers Opgave at bedømme hver enkelt Forholdsregel både ud fra de 
tilstedeværende faktiske Forudsætninger og ud fra de Grundsætninger, hvorpå 
Landets Forfatningsliv hviler«. Når »de faktiske Forudsætninger« medførte, at de 
i Lovforslaget omtalte Foranstaltninger måtte gennemføres, og man samtidig har 
Pligt til at varetage de nævnte Hensyn, kunde, udtalte Alsing Andersen, 
»Lovforslaget næppe affattes anderledes, end som det her foreligger.« Angående 
Forvaringstagelsen udtalte Alsing Andersen, at det bør forblive »et Spørgsmål af 
både usædvanlig og midlertidig Karakter, helt og holdent begrundet i de ganske 
ekstraordinære Forhold. Dette ønsker vi at understrege stærkest muligt, i 
Samklang med den Retsopfattelse, der er almindelig, og som afgjort vil blive ved 
at være almindelig i den danske Befolkning.« Under Forslagets Behandling 
forsøgte <i>Frits Clausen </i>at konstruere »Beviser« for et Samarbejde mellem 
Socialdemokratiet og Kommunisterne. Påstandene blev håndfast tilbagevist af 
Alsing Andersen både fra Folketingets Talerstol og senere i en offentlig 
Erklæring af 21. August. »Fædrelandet« optog Erklæringen med en Bemærkning om, 
at man »i Morgen« ville vende tilbage til Sagen. Dette er imidlertid ikke sket.</p>
</font>
<p align="JUSTIFY"><font size="2">Journalist </font>
<a href="http://hjem.get2net.dk/usynlig/"><b><font size="2">Leif Larsen</font></b></a><font size="2"> 
skriver i 2001 i anledning af 60 års-dagen: En af de skændigste love vedtaget af 
den danske Rigsdag blev i disse dage for 60 år siden behandlet og drøftet i al 
hemmelighed. Først da alle aftaler var truffet i dybeste fortrolighed, blev 
katten sluppet ud af sækken. På få minutter og tre hastebehandlinger kunne et 
enigt Folketing/Landsting d. 20. august 1941 sende lov nr. 349, kaldet 
kommunistloven , til underskrift hos Kongen. Det skete d. 22. august 1941. 
Dermed mente politikerne, at de i fuld overensstemmelse med Grundloven havde 
lovliggjort tidligere arrestationer gennem to måneder af 339 mænd og kvinder. 
Efterfølgende blev yderligere knapt 300 interneret efter lovens bestemmelser. 
Med kun tre korte paragraffer, var loven ikke særlig ordrig. Den fastslog: At <i>
&quot;alle kommunistiske Foreninger og Sammenslutninger straks vil være at opløse&quot;
</i>at <i>&quot;Personer, hvis Adfærd har givet særlig Grund til at antage, at de vil 
deltage i kommunistisk Virksomhed eller Agitation ... tages i Forvaring&quot; </i>at 
&quot;Den Formue, der maatte tilhøre kommunistiske Foreninger ... vil være at tage i 
Bevaring&quot;. Optakten til loven foregik i Samarbejdsudvalget, som i daglig tale 
kaldtes ni-mandsudvalget. Det blev nedsat d. 2. juli 1940 og bestod af to 
repræsentanter fra de fire gamle partier, Socialdemokratiet, Venstre, 
Konservative og Radikale. Danmarks Retsforbund havde en enkelt repræsentant. 
Disse ni politikere holdt i alt 314 møder. Dets vigtigste opgave bestod i at 
bevare samarbejdet med den tyske besættelsesmagt. Da denne kollaborationspolitik 
led skibbrud d. 29. august 1943, ophørte udvalget med at eksistere. I Den 
Parlamentariske Kommissions beretninger findes referater fra samtlige møder, 
skrevet af udvalgets sekretær, retsstatsmanden Oluf Pedersen. De er gengivet 
ordret i bind IV (side 505 - 823) i en af kommissionens mange beretninger. Her 
refereres et udvalgsmøde d. 6. august 1940, hvor justitsminister Thune Jacobsen 
første gang fremlægger lovforslag om <i>&quot;Forbud imod Kommunisterne&quot;</i>. 
Ministeren tilføjer fiffigt, at <i>&quot;Det var stærkt anbefalet af Højesterets 
Præsident, Troels G. Jørgensen, og var i Overensstemmelse med Grundloven og 
godkendt af Justitsministeriet&quot;. </i>Selv for datidens kæft - trit - og retnings 
mentalitet var det alarmerende, at præsidenten for Højesteret blandede sig i 
lovgivningen, og endog hævdede, at en lov, der forbød et lovligt politisk parti, 
ikke var i strid med Grundloven. I de følgende dage samles udvalget for at finde 
ud af, om medlemmer af Rigsdagen kan acceptere, at der udstedes arrestordrer 
imod tre medlemmer af Folketinget og et ukendt antal mennesker, som enten er, 
eller formodes at være kommunister. Ved forarbejderne til bogen <i>De Forvarede</i> 
foretog jeg sammen med min medforfatter, Thomas Clausen en nøje gennemgang af 
samtlige 600 sagsmapper, der vedrører disse arrestationer. Her viste det sig, at 
en meget stor del af disse sager drejede sig om mennesker, der aldrig havde 
været kommunister, ja enkelte var endog erklærede antikommunister. Men i 
ni-mandsudvalget er det ikke fejltagelser, man drøfter. Det gælder om at få 
overbevist samtlige rigsdagsmedlemmer i Folketing og Landsting om nødvendigheden 
af at forbyde DKP, og her ser det ud til, der har været nogen uro på bagsmækken. 
De næste dage mødes udvalget seks gange for at finpudse kommunistloven. Et 
enkelt medlem, Axel B. Lange, formand for de konservatives landstingsgruppe har 
meldt sig syg, og dukker først op igen i udvalget , da debatterne er overstået. 
Mødet i udvalget d. 7. august 1941var bondeangerens store dag. Nogle 
udvalgsmedlemmer ønskede loven udsat indtil tyskerne selv kom i tanke om at 
stille direkte krav om forbud mod kommunisterne. Andre var bange for, at loven 
kunne anvendes på alle partier, fordi lovteksten ikke klart nok pegede på, at 
det var kommunisterne, man skulle have ram på. Venstremanden Niels Elgaard 
rejste følgende spørgsmål: <i>&quot;Hvad kan den Lov bruges til. Jeg er bange for, at 
vi alle er farlige for Landets Sikkerhed. Min Bestyrelse er enig med mig i, at 
der bør svares nej til dette Krav.&quot; </i>Den konservative Ole Bjørn Kraft 
erklærer, at han må have en drøftelse i sit parti, før han kunne svare , og han 
var ikke sikker på, det blev et ja! Den tidligere meget magtfulde 
udenrigsminister P. Munch (radikal) sagde: <i>&quot;I vor Bestyrelse er der stærk 
Modstand&quot;. </i>Han foreslog en kongelig anordning i stedet for kommunistloven.
<i>&quot;Derved undgaar man en Forhandling i Tinget&quot;</i>, og han tilføjede: <i>
&quot;Bestemmelserne i Kommunistlovens </i>§ 2 er uforenelige med Grundlovens § 76, 
som er sat ind imod vilkaarlige Anholdelser&quot;. Et besynderligt spørgsmål rejses 
under mødet d. 12. august af venstremanden Elgaard: Han sagde: <i>&quot;Har 
kommunisterne underskrevet en erklæring om Overholdelse af Grundloven, som vi 
andre&quot;. &quot;Det kender vi ikke noget til&quot;</i>, lyder det forbløffende svar fra 
indenrigsminister Knud Kristensen (Venstre). Ingen af de otte ældre mænd lod til 
at kende Grundlovens § 48, som klart fastslog: <i>&quot;Ethvert nyt medlem afgiver, 
når hans valg er godkendt, en højtidelig Forsikring om at overholde Grundloven.&quot;
</i>Skønt alle havde været på valg mange gange til Folketing eller Landsting, 
var der pludselig en sort plet på hukommelsen, for hvis de kunne huske 
Grundlovens § 48 ,ville det være ensbetydende med, at også de tre kommunistiske 
folketingsmedlemmer havde afgivet en <i>&quot;højtidelig forsikring om at overholde 
Grundloven.&quot; </i>Her sidder altså en gruppe mænd med en gennemsnitsalder på 62 
år, og bilder hinanden ind, at de kommunistiske folketingsmedlemmer formentlig 
ikke har lovet at overholde Grundloven, og så må de satme´ også tage skade for 
hjemgæld, og finde sig i at blive jagtet af politiet og sat i fængsel eller 
udleveret til tyskerne. Den ene af de tre, Arbejderbladets redaktør, Martin 
Nielsen, havde de haft under lås og slå i to måneder. Nu gjaldt det om at 
indfange Aksel Larsen og Alfred Jensen, og at gøre det med god samvittighed. På 
samme møde d. 12. august spørger Ole Bjørn Kraft (konservativ): <i>&quot;kan 
Folketingsmedlemmerne oppebære gage&quot; </i>og får minsandten et &quot;Ja&quot; fra Knud 
Kristensen, selv om han må være vidende om, at Martin Nielsen ikke havde fået en 
krone fra Rigsdagens lønkontor efter at han var smidt i Vestre Fængsel den 22. 
juni. I et brev skrev Martin Nielsen følgende til det særlige Rigsdagsudvalg, 
nedsat efter kommunistloven: <i>&quot;Jeg stempler den mod mig i dette tilfælde 
anvendte Fremgangsmaade som en sjofel politisk Hævnakt, og kræver, at det i 
Henhold til Kommunistloven nedsatte Rigsdagsudvalg uophørligt drager Omsorg for, 
at der udbetales mig mindst 500 kr. svarende til Understøttelse i de to 
Maaneder, jeg har været uden Indtægt.&quot; </i>D.<i> </i>19. august holdt 
ni-mandsudvalget det sidste møde om Kommunistloven, inden det gik løs dagen 
efter med tre behandlinger i Folketinget og tre i Landstinget. Selv om 
forretningsordenen sagde, at der skulle gå mindst to dage mellem første og anden 
behandling og mindst to dage yderligere, før 3. behandling af lovforslag kunne 
foregå. På de sidste møder enes man om at blæse på Grundlovens bestemmelser om 
tidsperioder mellem de tre behandlinger af lovforslag . Der er også enighed om, 
at intet må slippe ud før Justitsministeren har holdt sin tale om forelæggelse 
af Kommunistloven, og efter de meget ordrige referater at dømme, har ingen haft 
tanke for Grundlovens § 38 (i dag § 34), der dengang lød: <i>&quot;Rigsdagen er 
ukrænkelig. Den, der antaster dens Sikkerhed eller Frihed, udsteder eller 
adlyder nogen dertil sigtende Befaling, gør sig skyldig i Højforræderi&quot;</i>. Der 
var overhovedet ingen tvivl. Der var klart tale om højforræderi, når tre 
folketingsmedlemmer, som ikke havde begået noget ulovligt, som kun havde en 
anden opfattelse af samfundssystemet, og som havde lovet højtideligt at 
overholde Grundloven, bliver jaget vildt overalt i landet. Trods alle de lunkne 
forbehold indtager Folketingets 137 medlemmer og Landstingets 70 medlemmer 
retstilling den 20. august 1941. Der er ingen vaklen i geledderne. De stemmer 
alle ja til en højforræderisk og klart grundlovsstridig lov. Det må have været 
en klam fornemmelse at overvære denne forestilling en onsdag i august 1941. I 
Landstinget var der ikke en eneste, der ønskede at tage ordet. De tre 
behandlinger var overstået på få minutter. Justitsminister Eigil Thune Jacobsen, 
som siden 1925 havde ledet politiets arbejde med at skabe et kartotek over 
kommunister og sympatiserende, holdt en flammende tale om de kommunistiske 
terrorgruppers mangeårige hærgen i Danmark. Det seneste eksempel var 
skibsattentater, som en måned før havde ført til fængselsdomme fra to til 16 års 
fængsel. Ministeren undlod behændigt at oplyse, at ingen af de dømte var 
medlemmer længere af det parti, der nu skulle forbydes. Han sagde: &quot;Overalt hos 
Medlemmer af det kommunistiske Parti, kan der paaregnes hjælp til Fremme af 
kommunistisk Virksomhed, uden at der først spørges om, hvad denne Virksomhed 
gaar ud paa, om den er lovlig, eller om det drejer sig om Forbrydelser mod 
Landets Love&quot;. Folketinget brugte noget mere tid. Retsforbundet anvendte 16 ord, 
de radikale 23 ord til at anbefale lovforslaget. Socialdemokratiet og Venstre 
lovede støtte til lovforslaget. Kun én brugte al sit antikommunistiske krudt i 
en meget udfordrende tale. Det var den konservative Ole Bjørn Kraft, der 
afleverede følgende æselspark til DKP: &quot;Om det kommunistiske Partis Karakter og 
Stilling her i Landet, kan der ikke længere herske nogen tvivl; den har i 
Virkeligheden været klar lige siden vi havde den grundlæggende Debat her i 
Tinget i 1933. Et Parti, der som det kommunistiske lader sine Holdninger og 
Meninger bestemme, ikke af Hensyn til dets eget Folk og dets eget Land, men af, 
hvad et enkelt Lands interesser kræver, placerer sig selv paa en ganske bestemt 
Maade i sine Landsmænds Opfattelse, og derfor vil det ogsaa kun virke 
ynkværdigt, om et saadant Parti, naar det kommer til Vanskeligheder, pludselig 
vil søge Ly bagved Landsmandskabets Lov, som det selv saa tydeligt har 
tilsidesat gennem sin Holdning.&quot; Glemt er den konservative leders bekymringer i 
ni-mandsudvalget over Grundlovsbrud, ulovlig forfølgelse af folketingsmedlemmer 
og forsøg på at undgå lovgivning og &quot;nøjes med en kongelig anordning&quot;. Nogle få 
minutter blev anvendt til at sætte en lov i gang, som i dag 60 år efter står som 
en skamstøtte foran de partier, som altid kalder sig demokratiske og forsvarere 
af menneskerettigheder. Man skulle tro, at der efter den tyske besættelses ophør 
5. maj 1945 var kommet et større opgør om en lov, der var blevet anbefalet af 
Højesterets præsident, endog med påstanden om, at loven ikke stred imod 
Grundloven; men der kom ikke noget opgør. Den eneste, der fik nogle alvorlige 
skrammer på grund af kommunistloven var Thune Jacobsen. Han havde få dage efter 
sin udnævnelse til justitsminister fremlagt en lov, der blev enstemmigt tiltrådt 
i både Folketing og Landsting. Få dage efter besættelsens ophør d. 5. maj 1945 
blev loven i Ugeskrift for Retsvæsen betegnet som &quot;skændig&quot;. Denne betegnelse 
tog Thune Jacobsen til sig i sin bog <i>På en Uriaspost</i>, der udkom i 1946. 
På side 83 skriver han: <i>&quot;Man maa for min Skyld gerne betegne den som 
&quot;skændig&quot;, naar det underforstaas, at Skændigheden er på tysk Side.&quot; </i>Men, 
der var netop ikke stillet krav fra besættelsesmagten om at forbyde 
kommunisterne ved lov. Som i andre beslutninger, der skulle træffes af 
samarbejdspolitikerne, blev tyske ønsker de første par år under besættelsen 
opfyldt, før de var fremsat. Det gælder således planerne om en Møntunion og om 
danske arbejdere, som i titusindvis blev tvunget til at rejse til det 
krigshærgede Tyskland for blot at nævne et par eksempler. Kun tre år efter at 
Thune Jacobsen havde udgivet sin bog, døde han, 68 år gammel. Dermed var den 
eneste person, som kom ud i politisk stormvejr efter besættelsen, væk, og siden 
er der talt og skrevet utroligt lidt om den lov, jeg indledte med at kalde &quot;en 
skandaløs lov&quot;. I bogen <i>Frydenholm</i> af forfatteren Hans Scherfig beskriver 
han levende dagen, hvor kommunistloven fremlægges i Folketinget d. 20. august 
1941. Tilhørerrækkerne er fyldt op med ansatte på Politigården, så ingen af de 
kvinder, hvis mænd var spærret inde i Vestre Fængsel, kunne påhøre debatten, og 
Scherfig tilføjer: <i>&quot;Under disse omstændigheder fik justitsministeren så ordet 
for at forelægge loven om forbud mod kommunistiske foreninger og mod 
kommunistisk virksomhed. Med krøllet hår og kunstnerslips stod han på tingets 
talerstol og smilede affabelt til den alvorlige forsamling. Under oplæsning af 
lovforslaget lagde han hovedet på siden og bevægede hænderne som en bordtaler, 
der siger behagelige ting til damerne.&quot; </i>Med bidende ironi gennemgår han 
lovforslag og debat, og slutter med et citat fra Jyllands-Postens leder dagen 
efter vedtagelsen af loven: <i>&quot;Der har hele tiden i dansk lovgivning været 
grundlag for at forbyde et parti som det kommunistiske . Det beklagelige er kun, 
at det ikke er kommet for længst.&quot; </i></font></p>
<font size="2"><b>
<p align="CENTER">De samvirkende Fagforbunds Opfordring til Kommunisterne.</p>
</b>
<p align="JUSTIFY">Den 17. September 1941 holdtes Formandsmøde i De samvirkende 
Fagforbund. Mødet vedtog følgende Udtalelse: »På dertil given Foranledning, og 
under Henvisning til den af Rigsdagen den 20. August i År gennemførte Lov over 
for det kommunistiske Parti, retter De samvirkende Fagforbunds Formandsmøde at 
Hensyn til Fagbevægelsens hele Stilling under de nuværende alvorlige og unormale 
Forhold - en Henstilling til de Kommunister, der endnu måtte beklæde 
Tillidshverv indenfor dansk Fagbevægelse, om at fratræde disse. «</p>
<b>
<p align="CENTER">Erklæring af 25. November 1941.</p>
</b>
<p align="JUSTIFY">Den officielle Redegørelse for Danmarks Tiltrædelse af 
Antikomintern-pagten havde følgende Ordlyd: »I Henhold til Artikel 2 i den 
mellem Tyskland, Italien og Japan afsluttede Overenskomst til Bekæmpelse af 
Kommunismen, den såkaldte Anti-Komintern-Pagt, har denne Pagts Signatarmagter 
indbudt den danske Regering til at tiltræde Pagten, hvis første 5-årige 
Gyldighedsperiode udløber Tirsdag den 25. November 1941, og som nu forlænges for 
et Tidsrum af yderligere 5 År. I Erkendelse af den Fare, Kommunismen indebærer 
for hele vor Kultur og Samfundsorden, har den danske Regering som bekendt 
allerede sidste Sommer taget Initiativet til Gennemførelse af Loven af 22. 
August 1941 om Forbud mod kommunistiske Foreninger og mod kommunistisk 
Virksomhed, efter at den tidligere ved Tilbagekaldelse af det danske Gesandtskab 
i Moskva havde afbrudt Forbindelsen mellem Danmark og Sovjetunionen. Som en 
naturlig Konsekvens af den politiske Linie, som her i Landet i dette Spørgsmål 
er blevet fulgt siden Udbrudet af Krigen mellem Tyskland og Rusland, har 
Regeringen skønnet det betimeligt at efterkomme den ovennævnte Indbydelse, 
hvorfor Udenrigsministeren efter den tyske Rigsregerings Indbydelse har begivet 
sig til Berlin for Tirsdag den 25. November 1941 at tilkendegive Danmarks 
Tiltrædelse af Pagten samtidig med, at denne forlænges for et Tidsrum af 5 År 
mellem de oprindelige Parter og de Lande - Spanien, Ungarn, Manchukuo - der 
senere har sluttet sig til dem, og yderligere tiltrædes af Finland, Bulgarien, 
Rumænien, Kroatien, Slovakiet og Kina. Pagten går ud på, at de kontraherende 
Stater gensidigt vil underrette hverandre om den kommunistiske Internationales 
Virksomhed, rådføre sig med hverandre om de nødvendige 
Afværgelsesforanstaltninger til Modvirken af sådan Virksomhed samt gennemføre 
disse Foranstaltninger i snævert Samarbejde. Derudover indeholder Pagten ingen 
politiske eller andre Forpligtelser. Heller ikke berører den Danmarks Stilling 
som ikke-krigsførende Magt. Pagten befatter sig derimod på den offentlige 
Sikkerheds Område med de kontraherende Parters Samvirken mod den kommunistiske 
Internationales Opløsningsarbejde. Pagten tilsigter en Sammenfatning og 
Koordination af de Afværgelsesforanstaltninger mod Kommunismen, som hver af de 
deltagende Stater skal foretage på eget Territorium.«</p>
<b>
<p align="CENTER">Statsminister Buhls Programerklæring.</p>
</b>
<p align="JUSTIFY">I Anledning af Statsministerskiftet, hvor <i>Buhl</i> afløst
<i>Stauning</i>, fremsatte Regeringen den 4. Maj 1942 følgende Udtalelse: »Det 
er Regeringens Agt på Grundlag af det bestående politiske Samarbejde at 
fortsætte den hidtil af Ministeriet Stauning førte Politik. Denne Politik har 
fundet Udtryk først og fremmest i Kongens og Regeringens Opråb til det danske 
Folk af 9. April 1940, og dernæst i forskellige senere Tilkendegivelser og 
Beslutninger, således Udenrigsministerens Erklæring af 8. Juli 1940, samt 
Regeringens Udtalelser af 26. Juni 1941 og 25. November 1941. Det vil derfor 
stadig være Regeringens første Opgave at sikre Opretholdelse af Ro og Orden i 
Landet og at virke for Befolkningens korrekte, værdige og loyale Optræden over 
for alle, som har en Myndighed at udøve. En heldig Gennemførelse af denne Opgave 
er af fundamental og afgørende Betydning for, at del skal kunne lykkes at føre 
Danmark frelst gennem disse Ufredstider og bevare vore nationale Værdier. Men 
dette kan kun opnås ved et godt og nabovenligt Forhold til den tyske Nation. At 
fremme og udvikle Samarbejdet til gensidig Gavn og Nytte vi vedblivende være den 
danske Regering magtpåliggende. Ønsket om at holde Danmark uden for de stort 
Staters Kampe har gennem Menneskealdre været bestemmende for vor Politik. Denne 
vor traditionelle Politik lykkedes det os at gennemføre under Verdenskrigen 
1914-18, og heller ikke i det nuværende store Våbenopgør står vi som Deltager. 
Vi kan dog ikke forholde os ligegyldige over for dette, thi i Kampen mod 
Kommunismen drejer det sig om en fælles europæisk Interesse, der berører alle 
Lande på Kontinentet. For såvidt angår Forholds regler mod Kommunismen på vort 
eget Territorium er den politiske Linie fastlagt ved Loven af 22. August 1941 og 
Danmarks Tiltræden af Anti-Kominternpagten. Den Linie vil fortsat blive fulgt. 
På det økonomiske Område er det positive Mål for den Udvikling, Europas Lande nu 
er inde i, at opnå en fornuftig Samvirken mellem Landene under Hensyn til de 
enkelte Staters økonomiske Forhold. Tyskland indtager her den centrale Stilling. 
Danmark har vist sin Villighed til at medvirke til Løsning af de praktiske 
Opgaver, der her melder sig, og er fremdeles rede til at deltage i et loyalt og 
positivt Samarbejde på dette Område. Takket være dels Besættelsesmagtens 
hensynsfulde Optræden, dels Befolkningens Besindighed og Forståelse af Tidens 
Vanskeligheder, er det hidtil lykkedes at gennemføre denne Linie, som blev lagt 
fast den 9. April 1940, og at komme igennem de to År under Forhold, der har 
været gunstigere, end det på Forhånd var at vente. Og selv om Vanskelighederne i 
den kommende Tid skærpes, er vi berettigede til i Tillid til det tyske Riges 
Løfter om Bevarelse af Danmarks Integritet og politiske Uafhængighed at nære 
Håbet om en for vort Fædreland fortsat lykkelig Udgang.«</p>
<b>
<p align="CENTER">Programerklæring fra Ministeriet Scavenius.</p>
</b>
<p align="JUSTIFY">Ved Dannelsen af Ministeriet <i>Erik Scavenius</i> den 10. 
November 1942 udsendtes følgende Erklæring: »Som meddelt den 9. ds. har 
Forholdene udviklet sig således, at et Regeringsskifte har været nødvendigt. 
Dette Regeringsskifte har fundet Sted i en for Landet alvorlig Situation. Den 
nydannede Regering, som nu har overtaget sine Funktioner, vil indadtil fortsætte 
den hidtil fulgte Politik, idet den vil have sin Opmærksomhed rettet mod alle 
Foreteelser på det økonomiske, finansielle og beskæftigelsesmæssige Område her i 
Landet og på disse Områder arbejde for en sund og for Land og Folk gavnlig 
Udvikling. Udadtil vil Regeringen se det som sin vigtigste Opgave at virke for 
en Styrkelse og Befæstelse af det gode og nabovenlige Forhold mellem Danmark og 
Tyskland og at fremme et gensidigt tillidsfuldt Samarbejde i Ønsket om at skabe 
fortsatte Udviklingsmuligheder for den befrugtende Vekselvirkning mellem dansk 
og tysk, der gennem Tiderne har haft så stor Betydning. I Erkendelse af det 
europæiske Skæbnefællesskab er Regeringen sig det Ansvar bevidst, som også et 
lille Land som Danmark har med Hensyn til Opbygningen af det kommende nye 
Europa, og den vil efter Evne yde sin Medvirken til Løsningen af sådanne 
Opgaver, som i denne Forbindelse naturligt vil tilfalde vort Land. Regeringen 
vil sikre Opretholdelsen af Ro og Orden i Landet. Den vil ikke tåle Sabotage og 
anden Forbrydelse, der direkte eller indirekte retter sig mod 
Besættelsestropperne. Regeringens Standpunkt over for Kommunismen er klart. 
Siden Vedtagelsen af Loven af 22. August 1941 er kommunistisk Virksomhed her i 
Landet ulovlig. Dette fandt sin Bekræftelse ved Danmarks Tiltræden af 
Anti-Komintern-Pagten, ifølge hvilken den danske Regering er forpligtet til på 
dansk Område at bekæmpe den kommunistiske Internationales opløsende og 
nedbrydende Virksomhed.«</p>
<b>
<p align="CENTER">Fra Socialdemokratisk Forbund udsendtes den 2. September 1943 
følgende Skrivelse:</p>
</b>
<p align="JUSTIFY">Til Socialdemokratiets Hovedbestyrelse, Rigsdagsgruppe, De 
samvirkendes Forretningsudvalg m. fl.: »Når der fra chauvinistisk og 
kommunistisk Side bliver gjort gældende, at den af Samarbejdspartierne siden 9. 
April førte Politik ved de sidste Dages Begivenheder har vist sin Uholdbarhed, 
og at Udviklingen derfor giver disse Chauvinist- og Kommunistkredse Ret i deres 
Angreb særlig på Socialdemokratiet, er det - ganske bortset fra de sidste Års 
fabelagtige Svingning i Kommunisternes Politik - en fuldkommen falsk Opstilling 
af Problemet og en Påstand, der ikke under nogen Omstændigheder må stå 
uimodsagt, men tværtimod i Sandhedens Interesse og af Hensyn til Udviklingen på 
det mest energiske må imødegås og tilbagevises. Vort Formål siden 9. April 1940 
har været at gå ind for en Politik, der kunne skåne Befolkningen for de Lidelser 
og Prøvelser, som en anden politisk Linie uundvigeligt måtte medføre, og som i 
andre Lande er blevet Krigens Vilkår for Befolkningen. Som Landets største Parti 
var det vor Pligt overfor Land og Folk uanset Bagholdsangreb at give denne 
Politik Styrke. Ydermere måtte det befrygtes, at de Vælgere, der havde vist os 
Tillid, særlig kunne blive udsat ved en anden Politik, og at de og deres Hjem 
ved deres Levevilkår ville have den ringeste økonomiske Modstandskraft. Gennem 
tre År viste vor Politik sin Berettigelse og sin Holdbarhed. Målet at skåne Land 
og Folk for Krigstidens Ulykker nåedes så vidt, at ingen anden Politik kunne 
have givet et blot tilnærmelsesvis lige så godt Resultat. Og således kunne det 
sikkert have fortsat indtil Krigens Slutning til Gavn for det danske Samfund og 
for hvert enkelt Medlem af vort Lands Befolkning. Men denne Vej frem er blevet 
undermineret af <i>Christmas Møllers</i> Agitation i Radioen i Forbindelse med 
den Koalition af Chauvinister og Kommunister, der ansvarsløst og skjult har søgt 
at mistænkeliggøre Samarbejdets Mål og Midler og at fremkalde en anden 
Mentalitet i Dele af Befolkningen. De har tilsigtet at fremkalde Sabotage og Uro 
i Befolkningen og på Arbejdspladserne, netop fordi de vidste, at Forholdene 
under Besættelsen ikke kunne bære denne Belastning. De har foregøglet dem, der 
hørte på deres Tale, Luftspejlinger og Drømmesyn, der ikke stod til Troende. 
Derfor er Ansvaret deres for den Situation, som nu er opstået, og de skal 
fastholdes på deres Ansvar for, at det inden Krigen sluttede kom dertil, hvor vi 
i Øjeblikket befinder os. Mellem de samarbejdende Partier har der ingen Uenighed 
været om Formål og Fremgangsmåde for den danske Politik, der måtte stå som 
Samarbejdets Hovedopgave. Fra alle de medvirkende Partiers Side har man erkendt 
Pligten til at føre Landet og Folket gennem disse År på så lempelige Vilkår som 
muligt, men uden at vige på Områder, hvor Eftergivenhed ville være en 
utilstedelig Fejl. En sådan Eftergivenhed og Slaphed kan til denne Dag ikke 
heller med Rette bebrejdes Samarbejdets Partier. Målbevidst og ansvarsbevidst er 
den Politik fulgt, som rummede Mulighed for at komme igennem. Over et Tidsrum af 
tre År har den vist sin Berettigelse som den eneste rette; i stigende Grad er 
den modarbejdet fra chauvinistisk og kommunistisk Side; disse Kredse har vist, 
hvad de var ude efter, hvorledes de søgte at svække Samarbejdets Stilling og 
Resultater og fremkalde den Krisesituation, der kunne skabe Mulighed for et 
Sammenbrud og en total Ændring i Landets og Befolkningens Vilkår. Overfor 
ethvert Forsøg på at tilsløre eller forvanske disse Kendsgerninger er det 
nødvendigt at klargøre den sande Sammenhæng. De rette Synspunkter må energisk 
fastholdes til Imødegåelse af kommunistisk og chauvinistisk Agitation, overalt 
hvor den måtte fremkomme. Ansvaret må have den rigtige Adresse. 
Arbejderbevægelsens faglige og politiske Organer har Gang på Gang, medens Tid 
var, påpeget, hvad den ansvarsløse Agitation ville føre til. Med socialistisk 
Hilsen. <i>Alsing Andersen &amp; Johs. Hansen</i>«.</p>
<b>
<p align="CENTER">1940 - 1945</p>
</b></font>
<p align="JUSTIFY"><font size="2">Længe inden Danmark blev besat af tyskerne, 
blev <i>Nicolaj Blædel</i>, der var skribent ved de konservative blade og havde 
en fast månedlig udsendelse i Danmarks Radio, udelukket fra radioen og tvungen 
til at tage orlov, som skribent. Det mishagede den danske regering og Hitler, at 
nazisterne blev afsløret. Allerede i 1934 skriver <i>Th. Stauning</i>, »at 
kommunisterne er Moskva agenter, landsforrædere og opviglere, og at det er tid 
til, at skabe det folkefællesskab, der vender sig mod lovløsheden«. På samme 
tidspunkt var nazisterne igang med at udslette den tyske arbejderbevægelse. I 
1939 bevilger Dansk Arbejdsmandsforbunds forretningsudvalg 40.000 kr. til <i>
Mannerheims</i> krig i Finland mod USSR og på samme tid opfordrer danske aviser, 
til bålbrænding af <i>Martin Andersen Nexø&#39;s</i> bøger. Da tyskerne i april 1940 
stillede den danske regering et ultimatum, bøjede regeringen sig for Tysklands 
krav og nedlagde våbnene. Statsminister <i>Th. Stauning</i> og senere <i>Vilhelm 
Buhl</i> var dog ikke ligeglade med Danmarks nationale selvstændighed, idet de 
forsat bøjede sig for næsten alle tyske krav og udtalte, at Danmark skulle 
affinde sig med den nyordning, der opstod i Europa under tysk og nazistisk 
ledelse. Her skal læseren bemærke sig, at de tyske myndigheder ikke gav ordre 
til deres danske kollegaer, men fremsatte krav, som der kunne forhandles om med 
regeringen. Det er regeringen, der indfører censur af hensyn til de tyske 
interesser. Regeringen var altså leder af en suveræn stat, som Tyskland ikke var 
i krig med og regeringen brugte denne selvstændighed og Rigsdagen til at 
fremhæve, at Danmark ikke var en krigsførende nation. Da modstandsbevægelsen 
opstod, gik regeringen aktivt til modstand mod sabotørerne. Et gennemgående træk 
i regeringens politik er også, at der er intet, der hindrer Tysklands 
krigsførelse. I efteråret 1941 var endog mere end 60.000 danskere arbejdere 
beskæftiget i Tyskland, og i Danmark arbejdede titusinde for Tyskland. 
Regeringen Stauning tiltrådte Antikominternpagten i 1941 i Berlin og bekæmpede 
dermed Rusland og kommunismen. Det var dansk politi, der nidkært registrerede 
kommunister, og anholdte <u>flere (mange) kommunister</u>, end dem som tyskerne 
havde forlangt anholdt i 1941. DKP blev grundlovsstridigt forbudt af det danske 
Folketing og DKP´s folketingsmedlemmer blev anholdt. Ingen socialdemokratisk 
organisation blev forbudt af nazisterne. Socialdemokratiet modsatte sig 
offentligt sabotagehandlinger og anden form for virksomhed mod de nazistiske 
tropper. Det betød endvidere, at socialdemokratiet i fagbevægelsen stillede krav 
om, at de valgte kommunistiske tillidsmænd skulle træde tilbage. Dansk 
lovgivning gjaldt stadigvæk i landet. Hvis man fragtede jøder over til Sverige 
og blev taget, blev denne medvirken til illegal udrejse takseret med højst 3 
måneders fængsel, - og fragten var jo ikke gratis for jøderne. <i>Th. Stauning</i> 
døde i maj 1942 og var vel udtryk for den danske &#39;folkesjæl&#39;, idet han aldrig 
var revolutionær, aldrig marxist og principper var han aldrig besværet af. For 
ham var dagen, vejen og midlet alt, men målet intet. Og det er vel sådanne 
egenskaber, som 90 % af vælgerne også ved folketingsvalget i marts 1943 
bekræftiger, når de stemmer for samarbejdspolitikken og på de &#39;demokratiske 
partier&#39;. Tyskerne anerkendte forsat, at Danmark var et suverænt land, hvor der 
ikke herskede krigstilstand. Kommunisterne er godt nok blevet forbudt og 
interneret af det danske Folketing i strid med Grundloven. Dagbladene skriver 
efter valget, &#39;at de samarbejdende partier har fået sin godkendelse&#39;, og 
tyskerne udtaler, &#39;at den danske befolkning med overvældende majoritet støtter 
regeringens <i>Scavenius</i> politik, der går ud på at opretholde og videreføre 
samarbejdet med Tyskland&#39;. Senere i august 1943 opstår folkestrejkerne og ligeså 
i sommeren 1944. Men det var kun overenskomststridige strejker og derfor greb 
tyskerne ikke ind, idet det danske folk ikke tilkendegav, at de var mod den 
tyske besættelsesmagt eller stillede krav om, at samarbejdsregeringen skulle gå 
af. Strejkerne og uroligheder udviklede sig dog således, at tyskerne erklærede 6 
ugers undtagelsestilstand i august 1943, selv om det var i strid med Hager 
konventionen, der indeholdt bestemmelse om, at undtagelsestilstand kun kan 
erklæres i et krigsførende land. Men Danmark var intet krigsførende land, og da 
regeringen vælger at afgå i august 1943, erklærer den ikke krig mod tyskerne, 
hvorimod regeringens forretninger bliver overtaget af departementscheferne. 
Danmark må internationalt have været et særtilfælde. Efter krigsafslutningen i 
1945 ved dannelsen af Forenede Nationer, var Danmark så heldig, at blive optaget 
i sejrherrens klub. Det blev det neutrale Sverige ikke. D. 5. maj 1945 er det 
samarbejdsregeringen, der sammen med modstandsbevægelsen, står skulder ved 
skulder i befrielsesregeringen. Som det eneste land, indrullerede Danmark ca. 
2.500 danske soldater i den britiske hær, få måneder efter befrielsen, og de 
danske soldater blev udstationet forskellige steder i verden, hvor britiske 
interesser var truet, og i 1947 oprettedes en dansk brigade på 4.000 mand, der 
deltog på britisk side i besættelsen af Tyskland. Valget senere i oktober måned 
1945 viser overvældende tilslutning til den tidligere samarbejdspolitik og &#39;de 
demokratiske partier&#39;. Befolkningen havde altså ikke skiftet holdning og 
modstandsbevægelsen havde også tidligt erkendt, at samarbejdsregeringen havde 
bred folkelig opbakning. Konklusionen må være, at Danmarks historie under 2. 
Verdenskrig er et fletværk af uforenelige politiske holdninger, der utilsigtet 
ender med, at modstandsbevægelsen og de danske kæmpende søfarere bliver »brugt«, 
da de allierede anerkender Danmark på sejrherrenes side. Retsopgøret efter 
krigen lægger vægt på begrebet landsforræderi og processerne kunne ikke 
begrundes juridisk, medmindre man forudsatte at Danmark havde deltaget i krigen 
og kæmpet på allieret side. I Danmark står man i den paradoksale situation, at 
&quot;vi har vundet en krig&quot;, vi ikke har deltaget i, med mindre man vil påstå, at 
Danmark d. 5. maj. 1945 indtrådte i krigen med tilbagevirkende kraft. Det er et 
paradoksalt eftermæle. Det er foruroligende, at tænke på, at nazisternes krig og 
forbrydelser mod menneskeheden, skete på et tidspunkt af Europas historie, der 
bliver betegnes som civilisation. Nazisternes krig i Østeuropa var en regulær 
udryddelseskrig med ubegribelige grusomheder begået af SS tropper og »Einsatz 
kommandoer«. Det tog nazisterne 12 år at ødelægge Europas civilisation, der 
altså var meget skrøbelig. Mange kommunister fik under og efter krigen »trukket 
deres demokratiske mælketænder ud« og tyskernes »besøg« kostede Danmark 15 % af 
nationalbruttoproduktet, hvorimod besættelsen af Norge og Belgien kostede disse 
lande 50 % af BNP. Men tilbage står, at det parlamentariske demokrati blev brugt 
til at fængsle kommunisterne og to folketingsmedlemmer. Er det ikke 
forunderligt, at de allierede besluttede, at Danmark skulle optages blandt de 
sejrende nationer ? Så er det da næsten ligegyldigt, at skændes om hvorvidt: 
modstandsbevægelsen havde folkelig opbakning under krigen eller om 
modstandsbevægelsen først havde en særlig støtte i befolkningen lige før 
befrielsen i maj 1945 ? eller dem der forklejner modstandsbevægelsens indsat og 
betydning for, at Danmark ikke i 1945 kom til at stå som et tysk lydland og 
befolkningen, som Hitler-nazismen villige hjælpere. Thi levebrødspolitikerne 
kunne jo efter krigen svinge sig tilbage i sadlen. Skift til </font>
<a href="http://www.perbenny.dk/BOPA.html"><b><font size="2">BOPA- mindebogen</font></b></a><font size="2"> 
her og </font><a href="http://www.perbenny.dk/Stutthof.html"><b><font size="2">
Stutthof</font></b></a><b><font size="2"> </font></b><font size="2">her.</font></p>
<b><font color="#0000ff" size="5">
<p align="CENTER">Vor politik før krigen</p>
</font><font color="#0000ff" size="2">
<p align="CENTER">af Aksel Larsen - d. 7. juli 1945</p>
</font></b><font size="2"><p align="JUSTIFY">
Vort parti er blevet til i Årene omkring forrige Verdenskrigs Afslutning. Det er 
dannet ved en Sprængning af den politiske Arbejderbevægelse, forårsaget af 
Socialdemokratiets Programbrud under Verdenskrigen 191418 og af Utilfredsheden 
med dets indre Politik. Den Gang splittedes Arbejderbevægelsen i praktisk talt 
alle Lande. I nogle Lande - f.eks. Rusland, Frankrig, Bulgarien - skete 
Spaltningen på den Måde, at et reformistisk Mindretal brød ud og dannede 
socialdemokratiske Partier, medens Partiets Flertal blev til det kommunistiske 
Parti. I andre Lande, deriblandt Danmark, var det Mindretallet, der brød ud og 
dannede det kommunistiske Parti. Årsagen til Spaltningen var imidlertid 
allevegne den samme: Uenighed om den politiske Kamps Mål og Midler. At vi den 
Gang sprængte os ud af Socialdemokratiet, betyder ikke, at vi anser Splittelse i 
Arbejderbevægelsen som ønskelig. Vi er af den Mening, at Arbejderklassen eller 
bedre udtrykt: den arbejdende og frisindede Del af Folket har Brug for et Parti 
- og kun eet Parti - til at føre og organisere sin Kamp for bedre Kår og for en 
Udvikling af Samfundet til retfærdige, socialistiske Samfundstilstande. Et 
sådant Parti må imidlertid opfylde visse politiske og organisatoriske 
Fordringer.</p>
<b>
<p align="CENTER">Partiets politiske Grundlag</p>
</b>
<p align="JUSTIFY"><i>Det skal være et Parti med et klart socialistisk Mål, og 
det skal bygge på den videnskabelige Socialismes Teori. Det skal være et Parti, 
som i Hverdagens politiske Kamp ikke taber Målet af Syne, men som stedse 
arbejder sådan, at den øjeblikkelige Kamp for de dagsaktuelle Krav ikke på nogen 
Måde kommer i Modstrid til den historiske Kamp med længere Perspektiv for at nå 
frem til Socialismen. Det skal være et Parti, som ikke fører en snæver 
Arbejderpolitik, men en virkelig Folkepolitik</i>, så sandt som Karl Marx 
allerede i det kommunistiske Manifest erklærede, at den kommunistiske Bevægelse 
er en Bevægelse af det store Folkeflertal i det overvældende Folkeflertals 
Interesse. <i>Partiet skal være et demokratisk Parti</i>, det skal være 
demokratisk opbygget, så det til enhver Tid er i Pagt med det arbejdende Folk og 
dets Interesser og Meninger, således at Medlemmernes Vilje er Partiets Lov. <i>
De skal være demokratisk i sin Politik, det skal være det mest konsekvent 
demokratiske Parti i Samfundet overhovedet</i>. Vor Mening herom er kommet til 
Udtryk ved mangfoldige Lejligheder; den blev bl.a. fremført i den Beretning, jeg 
på Centralkomiteens Vegne aflagde på vor Landspartikonference i Odense i Juni 
1938. Jeg udtalte den Gang: „Lad mig benytte Lejligheden til, som så mange Gange 
før, at fastslå, at vort Parti er et demokratisk Parti. Vi er Tilhængere af det 
sande og virkelige Folkestyre, vi ønsker, at Folkets Flertal skal være 
bestemmende, og vi anser det ikke for nok, at Folket selv vælger sine 
Repræsentanter til Stats - og Kommunestyrelserne o. s. v., men mener, at Folket 
bør beholde Kontrolret over de Valgte, at disse skal være forpligtet til at 
udøve Folkets Vilje, og at også Administrationen af vedtagne Love og af 
Samfundets Anliggender i det hele taget ikke skal være Monopol for Overklassen, 
men lægges i Hænderne på Folket selv og Folkets Børn.</p>
<p align="JUSTIFY">Vi giver os ikke tilfreds med såkaldt „politisk Demokrati&quot;, 
hvor flere af de væsentligste Forudsætninger ikke engang af Navn er opfyldt. Vi 
er klar over, at sandt Demokrati, sådan som det er virkeliggjort gennem den 
socialistiske Sovjetunions fri Forfatning, ikke kan skabes under Kapitalismen, 
hvor den enkelte i Kraft af Fødsel, Arv, Brutalitet eller Held får Ret til at 
tilegne sig Udbyttet af andre Menneskers Arbejde og derigennem Mulighed for at 
skabe sig også andre end materielle Forrettigheder. Vi tilstræber et 
socialistisk Demokrati, hvor alle Samfundsrigdomme tilhører Samfundet - hele 
Folket - og forvaltes af Samfundets Organer under Folkets Deltagelse og Folkets 
Kontrol, hvor der hersker økonomisk, politisk og kulturelt Demokrati. Vi 
tilstræber ikke at nå dette Mål ved forfatningsstridige Midler, ved 
Voldsanvendelse, ved Mindretalskup eller lignende. <i>Vort Arbejde går ud på at 
vinde og forene det overvældende Folkeflertal, hele det arbejdende Folk til 
politisk Kamp for dette Mål, som det er i det store Folkeflertals, i 
Menneskehedens og Kulturens Interesse bliver nået. -</i></p>
<p align="JUSTIFY">Men vi er forberedt på, at det lille Fåtal af Befolkningen, 
som har Interesse i uretfærdige Samfundstilstandes Opretholdelse, og som i Kraft 
af sin økonomiske Magtstilling har tilranet sig en Indflydelse, som står i 
omvendt Forhold til deres Fåtallighed, af al Magt og i givet Fald med voldelige 
og forfatningsstridige Midler vil søge at forhindre Folkeviljen i at blive 
Landets Lov. Vi kender fra Historien - såvel den danske som Udlandets - 
tilstrækkelige Eksempler på noget sådant. Og kommer det danske Folk i en sådan 
Situation, da er det dets Ret og Pligt med alle Midler at sikre Folkeviljens 
Sejr, at bane Vej for Retten og Folkestyret. Vi anser ikke Demokratiet i Danmark 
for at være fuldkomment eller blot tilfredsstillende. Vi tilstræber 
Forfatningens Demokratisering efter de Linjer, jeg lige har trukket op, og 
forbeholder os vor Ret til at arbejde herfor. Men angriber noget Parti, nogen 
Gruppe, Fraktion eller Klike det bestående - omend ufuldkomne - Demokrati for at 
forringe det, at gøre Folket retsløst, da agter vi med alle Midler at bekæmpe 
sådanne Forsøg. Vi har altid været Modstandere - aldrig været Tilhængere af 
Mindretalsstyre eller Mindretalsdiktatur. Vi vil bekæmpe alle Forsøg på at 
indføre noget sådant - hvorfra de så end kommer!&quot;</p>
<p align="JUSTIFY">Partiet bygger som sagt på et internationalt Idegrundlag, for 
så vidt som det bygger på de marxistiske Teoriers Grund. Det er imidlertid 
samtidig i Ordets dybeste Forstand et nationalt Parti, så sandt som disse Ideer 
ikke er i Modstrid, men i Pagt med Danmarks og det danske Folks Interesser. At 
man gennem et hundrede År har forsøgt at beskylde Arbejderbevægelsen i de fleste 
Lande for at være <i>unational</i>, kan vi tage os let. Sådanne Beskyldninger 
kan tilbagevises med følgende Ord fra Beretningen i 1938: „Det er tåbeligt at 
beskylde Arbejderbevægelsen for at være „udansk&quot;, fordi den bekender sig til 
Marxismens internationale Idé. Hvilke Ideer er egentlig specielt nordiske, 
endsige specielt „danske&quot; ? Statsideerne er det ikke - den engelske, den franske 
og andre Stater er bygget op efter ganske samme Principper, som for øvrigt 
stammer fra den engelske og den franske - den blodige, store franske Revolution. 
Fagbevægelsen herhjemme er bygget op efter tysk og engelsk Mønster, 
Kooperationen efter engelsk og fransk. Dansk i Idé, Oprindelse eller 
Organisation er end ikke Afholdsbevægelsen med det fremmede Navn „good templar&quot;, 
ja end ikke Statskirkens religiøse Grundlag, Kristendommen, som jo stammer fra 
Jødeland, hvor meget vore Nazister så end ønsker at snakke sig uden om denne 
Kendsgerning. (De bliver for Resten ikke bedre farne, hvis de som Tyskerne 
bekender sig til den gamle „nordiske Gudelære&quot; med Odin og Thor - den var jo en 
indført, asiatisk Opfindelse!)&quot;</p>
<p align="JUSTIFY">Derfor var det med fuld Ret, at det i denne Beretning 
yderligere blev erklæret: Vort Parti er et dansk Parti. Det er en organisk 
Bestanddel af det danske Folk. Det er vokset ud af vor over 70 År gamle 
socialistiske Arbejderbevægelse og har bevaret dennes bedste Traditioner, lige 
fra Frederik Drejers og Louis Pio´s Dage. Vort Parti har ingen Interesser, som 
adskiller sig fra Danmarks arbejdende Folks Interesser. Vort Partis Politik 
bestemmes af det arbejdende Folk i Danmark. Den fastlægges af Partiets Medlemmer 
gennem Beslutninger på Medlemsmøder, Konferencer og Kongresser, og 
Centralkomiteen leder Partiet i Overensstemmelse med disse Beslutninger. Alle 
Partiets ledende Instanser - fra øverst til nederst - vælges af Medlemmerne på 
demokratisk Måde og med Pligt til at udføre de trufne Beslutninger og til 
regelmæssigt at aflægge Beretning for det udførte Arbejde. I intet andet Parti 
har Medlemmerne en så vidtgående, en så absolut Ret til og Mulighed for Kontrol 
med Partiledelsen og Rigsdagsgruppen som i vort Parti. Partiets Politik 
bestemmes ikke, dets Ledelse dirigeres ikke af nogen fremmed, indenlandsk eller 
udenlandsk Faktor eller Magt. Der er intet „tredje Ting&quot;, der øver Indflydelse 
på Partiets Politik og Handlinger bag Kulisserne.</p>
<p align="JUSTIFY">Men som Danmarks Arbejderbevægelse altid bekendte sig til 
Internationalismen, studerede Arbejderbevægelsens Erfaringer i andre Lande og 
udnyttede disse, således føler også vort kommunistiske Parti sig forbundet med 
det internationale Proletariat, solidarisk med den internationale 
Arbejderbevægelse, og vi bekender os til den socialistiske Samfundsopfattelse og 
Teori, som denne er udformet af den videnskabelige Socialismes store Fædre, Marx 
og Engels, og videreudviklet af vore store Læremestre Lenin og Stalin. <i>Thi vi 
ved, at det broderlige Samarbejde, som alle Folkeslag tilstræber, er betinget af 
hvert enkelt Folks Frihed og Selvstændighed.</i> Vi ved, at kapitalistiske og 
fascistiske Magthavere, der som Mindretal undertrykker deres Folk, også stræber 
efter at undertrykke og udplyndre andre Nationer. Fællesskabet i de økonomiske 
Forhold og Fællesskabet i Opgaverne skaber et internationalt Idefællesskab og 
international Solidaritet i alle Nationers og Folkeslags Interesse. Vi ser i den 
internationale Arbejderklasse og det internationale Frisinds fælles Kamp den 
eneste Mulighed for at forsvare Freden mod dem, der med alle Midler stræber 
henimod Krig, vi ser i dette Samvirke den eneste Garanti for Freden, for de 
enkelte Landes - også for vort Lands - Uafhængighed og for de enkelte Nationers 
- også den danske Nations - Frihed og Selvstændighed.&quot; Måske var der mange 
herhjemme, som ikke fuldtud forstod Sandheden i disse Udtalelser i 1938. 
Udviklingen siden da og ikke mindst under Krigen og Besættelsen har tilfulde 
dokumenteret, hvor rigtige de var.</p>
<b>
<p align="CENTER">„Børnesygdommene&quot; overvundet</p>
</b>
<p align="JUSTIFY">Jeg har her redegjort for det almindelige Grundlag, vort 
Parti bygger på, og <i>det Grundlag, som er det eneste gyldige for et virkelig 
socialistisk Folkeparti i vort Land.</i> Vi er klar over, at i Begyndelsen af 
vort Partis Tilværelse kunne det på mange Områder og på mange Tidspunkter med 
Berettigelse siges, at Partiets Politik ikke var så rigtig, som den burde være; 
men dette har sine historiske Årsager derigennem, at i de første År af Partiets 
Tilværelse spillede reformistiske Elementer en alt for stor Rolle i dets 
Ledelse. Det drejede sig om Folk, som forlængst er blevet Renegater i Forholdet 
til vort Parti, for så vidt som de, dengang vort Parti i 1930-31 var svagest, 
men samtidig var i Færd med at rette sin Politik op og indlede den ubrudte 
Fremgangslinje, vi fortsætter i Dag, svigtede Partiet og søgte tilbage til 
Socialdemokratiet, som siden da har benyttet dem som sine fornemste Penneførere 
i Kampen mod os. Allerede i 1938 erklærede jeg på Konferencen i Odense, at det 
var skadeligt for Arbejderbevægelsen som Helhed med den hadske Tone i den 
gensidige Polemik, og sagde bl.a. følgende: „Vi er fuldt på det rene med, at de 
tidligere Kommunistledere, som ødelagde vort Parti i det første Tiår af dets 
Tilværelse, men som nu hygger sig ved Socialdemokratiets Kødgryder, at de ved 
deres Ord og Handlinger har tilføjet ikke blot vort Parti, men hele 
Arbejderbevægelsen alvorlig Skade. Men vi har dog skilt os af med dem, medens 
Socialdemokratiets Ledelse benytter og beskytter dem, stiller den 
socialdemokratiske Presse til deres Rådighed.</p>
<p align="JUSTIFY">Vi er klar over, at også i nogen Tid efter at vi var blevet 
befriet for disse Elementer, var Partiet ikke blevet befriet for den Ånd, de 
havde opdraget det i. Men vort Parti har lært af Fortidens Fejl, det har 
korrigeret sine Fejl, og derfor har vi Ret til at sige, at vi vil ikke vedgå Arv 
og Gæld fra Renegaternes Periode, vi anmoder Arbejderklassen om at bedømme os på 
Grundlag af vor Politik og vore Handlinger, som de er, den Politik, vi 
bekræftede i Juni - Manifestet 1935, på Partikongressen i 1936, August - 
Manifestet i 1937 og i Marts - Manifestet 1938, og som vi vil give Udtryk for 
her på Landskonferencen.&quot;</p>
<b>
<p align="CENTER">Enhed mod Nazismen</p>
</b>
<p align="JUSTIFY">Udfra hele vor Opfattelse og på Grundlag af de Erfaringer, 
Demokratiet og Arbejderbevægelsen internationalt havde gjort, indledede vi 
umiddelbart efter Hitlers Magterobring i Tyskland et energisk Arbejde for at 
hidføre en Samling af Arbejderbevægelsens og Demokratiets Kræfter til Forsvar 
mod Reaktion og Nazismen og til senere nye Fremstød for Demokratiet og for 
Socialismen. Vi vidste, at kun hvis det lykkedes os at tilvejebringe denne 
Samling, ville Fascismens Fremgang kunne standses og den allerede da truende 
Verdenskrig undgås. På Konferencen i Odense gentog jeg Dimitrofs Ord<i>: „Intet 
Sted, i intet Land har Fascisme og Reaktion - indefra eller udefra - formået at 
knække eller besejre et Folk, hvis Arbejderbevægelse var enig, hvis arbejdende 
og frisindede Befolkning var sammensvejset i den demokratiske Folkefront.&quot;</i> - 
Jeg tilføjede: „Fascismen sejrede i Tyskland indefra over en Arbejderklasse i 
Splittelse og et Demokrati i Ubeslutsomhed. Det selvstændige Østrig blev løbet 
overende ved Stormløb udefra, fordi dets Demokrati var blevet gjort illusorisk, 
dets Arbejderorganisationer forbudt, dets Folk afvæbnet og berøvet sine 
demokratiske Rettigheder. - I Spanien derimod løber to fascistiske Stormagter 
snart på tredje År og i Forbindelse med den spanske Reaktion og de 
landsforræderske Generaler forgæves Storm mod Folkefrontsrepublikens stålsatte 
Hær, og Fascisternes Nederlag vil være beseglet den Dag, Folkemasserne i 
Vesteuropas demokratiske Lande tvinger deres Regeringer til at ophæve de 
skændige Blokadeforanstaltninger, de under den falske Varebetegnelse 
„Ikke-Intervention&quot; har iværksat mod Spaniens lovlige Regering og det spanske 
Folk.&quot;</p>
<p align="JUSTIFY">Også dette er bekræftet af Udviklingen. I Spanien var Enheden 
skabt, og hvis Vesteuropas Folkemasser havde tvunget deres Regeringer til at 
ophæve Ikke-Interventionen, ville Franco og hans Våbenfæller have lidt et 
forsmædeligt Nederlag. At det ikke gik sådan, har sin dybeste Årsag i, at det 
ikke lykkedes i Vesteuropas Lande at samle Arbejderbevægelsens og Demokratiets 
Kræfter i en fælles, kæmpende Front. Vi håbede den Gang, at Socialdemokratiet 
ville indse Nødvendigheden af dette. Vi mente, at også Socialdemokratiets Ledere 
måtte have lært af Begivenhederne i Tyskland. Vi vidste ganske vist, at der var 
en Afstand mellem vore Partier, som jo i lange Perioder havde stået som ret 
bitre Modstandere over for hinanden. Vi måtte derfor anse det for overilet og 
formålsløst straks at tale om en Sammenslutning af Partierne og indskrænkede os 
til at foreslå et praktisk Samarbejde i Kampen mod Reaktionen - det, vi den Gang 
udtrykte med Ordet Enhedsfronten.</p>
<b>
<p align="CENTER">For os var det Alvor!</p>
</b>
<p align="JUSTIFY">Vore Bestræbelser stødte på Afvisning fra Socialdemokratiets 
Side. De forsøgte at betegne det hele som en lumsk Manøvre og på dette Grundlag 
at lægge os for Had. For os var det ingen Manøvre, for os var det Alvor, og jeg 
kan også, hvad dette angår, henvise til Beretningen fra Odense 1938, hvori der 
blev sagt: „Endnu oplever vi alvorlige Eksempler på, at endog ledende Kammerater 
ikke virkelig har forstået Enhedsfrontpolitiken, men tror, det er en snild 
Manøvre, og ikke er klar over, at det er Politik i Arbejderklassens Interesse.
<i>Centralkomiteen anmoder Konferencen om, så utvetydigt som det er muligt, at 
fastslå, at vi alvorligt ønsker Enheden, stræber efter Enheden, Kampenheden 
såvelsom den organisatoriske Enhed i Arbejderbevægelsen.</i> Vort Parti 
tilstræber derfor det kammeratligste Forhold til og det mest broderlige 
Samarbejde med Arbejderbevægelsens øvrige Organisationer om Løsning af de for 
Arbejderklassen vigtige Kampspørgsmål, ligesom vi, som allerede erklæret i vort 
August-Manifest, erklærer os beredt til Samarbejde og Forhandling med alle det 
arbejdende Folks og alle demokratiske Organisationer om, hvorledes og på hvilket 
Grundlag Kræfterne kan forenes på bedst mulig Måde til bedst muligt Resultat. Vi 
konstaterer, at Enhedstanken marcherer i Arbejderklassen. <i>Den simple 
Kendsgerning, at Arbejderne har samme Interesser, enten de er Kommunister eller 
Socialdemokrater, gør Samarbejdet muligt, ja gør det naturligt og let.&quot;</i></p>
<b>
<p align="CENTER">Handling bag Ordene</p>
</b>
<p align="JUSTIFY">Vi har på dette som på alle andre Områder ikke nøjedes med 
Ord, vi skred til Handling. Nogle Eksempler vil vise det. Ved Landstingsvalget 
1936 var alle klar over, at nu var der Mulighed for en Flytning af 
Landstingsflertallet. Det var imidlertid yderst uvist, om dette ville ske. Nogle 
få Hundrede Stemmer og nogle få Valgmænd kunne afgøre det. Vort Parti havde Håb 
om at kunne erobre et Landstingsmandat, hvis vi opstillede, og havde i hvert 
Fald Sikkerhed for at kunne få valgt adskillige kommunistiske Valgmænd såvel på 
Sjælland som i Jylland. Enhver, som kender lidt til Landstingsvalgets Teknik, 
ved, hvilken Betydning dette kunne have fået. På den anden Side var vi klar 
over, at vi ved en selvstændig Opstilling kunne bringe selve Landstingsvalgets 
Resultat i Fare, kunne gøre det mere tvivlsomt, om Landstingsflertallet blev 
flyttet over til Socialdemokraterne og de Radikale. Vi gav derfor Afkald på den 
partipolitiske Fordel, det ville være at opstille, og opfordrede i Stedet for 
vore Tilhængere til at stemme socialdemokratisk. Jeg selv holdt endogså en 
Radiotale herom og havde derefter den barokke Oplevelse, at Hartvig Frisch i en 
Diskussion med Christmas Møller på et offentligt Møde i Nykøbing Falster 
udtrykte ligefrem Ærgrelse over, at jeg havde fået Lejlighed til at holde denne 
Radiotale, hvori jeg opfordrede Folk til at stemme på det Parti, Hartvig Frisch 
repræsenterede!</p>
<p align="JUSTIFY">Ved Kommunevalget i Odense 1937 havde vi Sikkerhed for, at vi 
ved selvstændig Opstilling kunne få valgt en eller to Kommunister ind i Odense 
Byråd. Her havde der imidlertid hidtil været konservativt Flertal, og der var 
for første Gang skabt en Mulighed for at forvandle dette til et reaktionært 
Mindretal, således at Socialdemokratiet kunne få Flertal. Vi foreslog derfor 
Socialdemokratiet Listeforbund, men da dette Forslag blev afvist, besluttede vi 
at sætte Sagens, Arbejderbefolkningens Interesser over Hensynet til Partiets 
snævrere Interesser. Vi undlod at opstille og opfordrede gennem en energisk 
Valgkampagne alle vore Medlemmer til at stemme socialdemokratisk med det 
Resultat, at Flertallet i Odense Byråd ganske rigtigt skiftede. Ved 
Folketingsvalget 1939 undlod vi at opstille i de sønderjyske Valgkredse og 
opfordrede vore Tilhængere i Sønderjylland til at stemme på et af de øvrige 
danske Partier. Vi ville derved bidrage til at forhindre de tyske Nazister i 
muligvis at erobre et ekstra Mandat. Vi vidste, at vor Holdning i Sønderjylland 
kunne koste os et Folketingsmandat, fordi netop de sønderjyske Stemmer måtte 
antages at kunne sikre os et ekstra Mandat. Vi besluttede alligevel at ofre 
Partiets Interesser for de danske Interesser. Disse tre Eksempler kunne 
suppleres med mange flere, men de belyser tilstrækkelig tydeligt, at vi mente 
det alvorligt, når vi talte om Enhed.</p>
<b>
<p align="CENTER">Mod Eftergivelsespolitiken</p>
</b>
<p align="JUSTIFY">Vi gjorde os imidlertid samtidig til Talsmænd for en virkelig 
aktiv dansk og demokratisk Politik. I Dag kan vel enhver se, at den 
Udenrigspolitik, Danmark førte før Krigen, og som med ubønhørlig Konsekvens 
ledte frem til den 9. April og Besættelsestiden, var i Strid med det danske 
Folks Interesser. Denne Udenrigspolitik fandt sit Udtryk såvel i den danske 
Regerings Støtte til den internationale Chamberlain-Politik som i Regeringens 
Holdning over for Nazisters og Grænseflytteres Rumlerier i Sønderjylland. Om 
denne Politik erklærede vi i 1938: „Men uden at være i Stand til at drage Lære 
af Udviklingen andetsteds synes Regeringen og Statsmyndighederne kun at kende 
een Politik over for det stadig voldsommere Pres, over for 
Grænseflytningsrumlerierne og Forsøgene på at etablere ligefrem Nazi -Terror 
forskellige Steder i Sønderjylland: Eftergivenhedens! Dette ligger ganske på 
Linje med Regeringens og det danske Borgerskabs Holdning i det hele taget: 
Eftergivenhed, Indrømmelser og Nedværdigelser er den eneste Politik, man synes 
at kende over for det stadig frækkere og mere aggressive Hitler-Tyskland. 
Stollig-Affærens Afslutning, Undervisningsministerens ydmygt og eftergivende 
Udtalelser i Anledning af de uforskammede tysknazistiske Krav om fuldkommen 
Skole-Autonomi, Udenrigsministerens Mundkurv til den danske Presse og 
Afslutningen og Forlængelserne af den for dansk Næringsliv i Længden ødelæggende 
Handelstraktat &#39;med Tyskland er triste Eksempler på denne Politik. At sådan 
Eftergivenhed og en sådan stadig Tilbagevigen over for den aggressive Fascisme 
ikke stiller denne tilfreds, men forøger dens Appetit og Aggressivitet og 
således efterhånden bringer Landets Uafhængighed og Folkets Frihed direkte i 
Fare, har bl.a. Østrigs Eksempel leveret uomstødelige Beviser på.&quot; Nu har hele 
det danske Folk gjort sine Erfaringer under Besættelsestiden, det har set, hvor 
dødsensfarlig Eftergivenhedspolitiken var i sine praktiske .Virkninger, og det 
har erfaret, at hvis man ikke gav efter, men satte hårdt imod hårdt, fik man i 
mange Tilfælde Nazisterne til at vige tilbage, til at blive mindre glubske i 
deres Krav eller helt at frafalde dem, selv på den Tid, hvor de overmægtige 
tyske Hære havde oversvømmet vort Land!</p>
<b>
<p align="CENTER">Danmarks ydre og indre Fjender</p>
</b>
<p align="JUSTIFY">Vi gjorde samtidig opmærksom på, at Udenrigspolitik og 
Indenrigspolitik ikke kan skilles ad, og at Nazisternes reaktionære Venner i 
Danmark blev stærkere og mere aggressive, jo mere Regeringen bøjede sig for 
Presset udefra. Herom blev der i 1938 sagt i Odense: „Samtidig har denne 
Regeringens eftergivende Politik over for Hitlertyskland såvel som 
Fascistmagternes brutale Fremstød i Europa i det hele taget fået den hjemlige 
Reaktion til at vejre Morgenluft. Dens Optræden herhjemme må betragtes direkte i 
Forbindelse med Udviklingen ude omkring. Det må stå enhver klart, at som Hitler 
har en Franco i Spanien, som han havde en Seyss-Inquart i Østrig, og som han har 
en Henlein i Tjekkoslovakiet, således har den tyske Fascisme sine Agenter blandt 
det danske Folk og arbejder aktivt sammen med de mest reaktionære Kredse i 
Danmark, ikke mindst blandt Godsejere og Storbønder, men også - som bl.a. 
Tilfældet Pürschel viser - blandt Landets højeste Embedsmænd og i Hærens 
Ledelse. Det er intet Tilfælde, at Folk som Landstingsmand Hauch og Godsejer 
Madsen-Mygdal lægger så voldsomt Pres på Regeringen for at få den til fortsat at 
føre en Handelspolitik, der gavner Hitler -Tyskland og virker ruinerende på 
danske Erhverv og skaber Arbejdsløshed i Industrifagene. De håber jo, at den 
forøgede Arbejdsløshed skal tvinge Lønniveauet ned på Landet, og ved at tilføre 
Landbruget Indtægter gennem den - af hele Samfundet dyrt betalte - 
Landbrugseksport til Tyskland mener de at kunne trænge Rentesænkningskravet i 
Baggrunden og således skåne Rentekapitalisterne og Velhaverne her i Landet.</p>
<p align="JUSTIFY">Men det ses altså, at den tyske Fascisme og den danske 
Reaktion arbejder intimt sammen imod det danske Folk og dets økonomiske som 
nationale Interesser. Det er klart, at et lille Land som Danmarks indenrigske 
Problemer er ualmindelig intimt sammenknyttede med de udenrigske. Det er altså 
Spørgsmålet om at finde en Politik, der på een Gang gør Front mod de 
indenrigspolitiske såvel som udenrigspolitiske Vanskeligheder, som sikrer 
Danmarks Uafhængighed og Folkets nationale Selvstændighed udadtil og som 
overvinder de økonomiske Vanskeligheder og som sætter Reaktionen på Plads 
indadtil.&quot; Det var på dette Grundlag, vi arbejdede for at tilvejebringe et 
Samarbejde - en Enhedsfront - mellem vore to Arbejderpartier, og det var på 
dette Grundlag, vi agiterede og arbejdede for at skabe en demokratisk Folkefront 
herhjemme, som kunne bevirke, at Roret udenrigspolitisk blev lagt om, som kunne 
bremse den hjemlige Reaktion, og som kunne begejstre og samle Folket til Forsvar 
for Landets og Folkets Interesser. Vi havde et konkret udformet, positivt 
Program for dette, og hvis man i Dag på Baggrund af Besættelsestidens Erfaringer 
gennemlæser det, bliver man slået af dets umiddelbare Rigtighed, ja Aktualitet. 
Det blev formuleret således i Odense i 1938: „Vi har påpeget, at 
Forudsætningerne for en sådan demokratisk Folkefront mod Folkets og Frihedens 
Fjender er tilstede gennem de fælles økonomiske og politiske Interesser. Vi har 
samtidig påpeget, at den Politik, der må tilstræbes, og som er gennemførlig, 
skal beskære Højfinansens Formuer og Krisemillionærernes Gevinster til Fordel 
for Kriseproblemernes Løsning, at den må gå ud på at lette Renteåget, gøre Ende 
på Dyrtiden, bekæmpe Arbejdsløsheden, forbedre Socialforsorgen, bremse Dyrtiden 
og afløse de indirekte Skatter med direkte Skatter på Indtægt og Formue efter 
stigende Skala. Den må ikke angribe, men skal værne det arbejdende Folks 
Organisationer og deres Handlinger i Medlemmernes og Demokratiets Interesse. Den 
må sikre og udvide Folkets forfatningsmæssige Rettigheder og gennem 
Demokratisering af Statsadministrationen og ikke mindst Hæren ryge reaktionære 
og fascistiske Elementer ud af deres Huler. Den må betyde en Danmark værdig 
Udenrigspolitik i Fredens Interesse og i Samarbejde med de øvrige demokratiske 
Stater, ikke mindst de skandinaviske. Den må mobilisere og aktivisere det danske 
Folks nationale Selvbevidsthed og Vilje til Selvhævdelse og herigennem såvel som 
gennem det intimeste Samarbejde med de nordiske Lande og Forbrødring med de 
nordiske Folk skabe Forudsætningerne for en sådan nordisk Forsvarsfront mod 
Fascismen, at denne tvinges til at afstå fra de planlagte Angreb!&quot;</p>
<b>
<p align="CENTER">Vi krævede også Udrensning</p>
</b>
<p align="JUSTIFY"><i>I </i>Overensstemmelse hermed blev der udarbejdet et 
politisk Arbejdsprogram for Partiet i 1938. Det vil føre for vidt at gengive 
hele Programmet her, men et Par af de vigtigste Afsnit siger også 
tilstrækkeligt: Under Afsnittet „Danmarks Selvstændighed&quot; sagde Programmet: „De 
stadige tysk-nazistiske Trusler og Overgreb mod Danmarks Uafhængighed og Folkets 
Selvstændighed, der går Hånd i Hånd med reaktionære „danske&quot; Kredses lyssky 
Arbejde herhjemme, gør et kraftigt indre og ydre Forsvar for Danmarks Frihed, 
Selvstændighed og Demokrati nødvendig. Vi kræver derfor: Afvisning af 
Indblanding udefra i Danmarks eller det danske Folks indre økonomiske, politiske 
eller kulturelle Anliggender. Afvisning af enhver Tale om Revision af 
Sønderjyllands og Landets retfærdige Sydgrænse. Støtte til Befolkningen og de 
demokratiske Organisationer i Grænselandet. Udenrigspolitik, hvorved Danmark i 
Forbindelse med Folkeforbundet samarbejder med alle demokratiske Stater til 
Forsvar for Freden. Deltagelse i Boykot og andre kollektive Aktioner mod 
Angriberstater. Støtte til demokratiske Lande, der angribes af Fascismen. 
Udvidet økonomisk, kulturelt og politisk Samarbejde med de øvrige nordiske Lande 
og Folk. Demokratisering af Statsadministrationen og Hæren. Fjernelse af 
reaktionære, nazistiske og folkefjendtlige Elementer fra ledende Poster. 
Almindelige demokratiske Rettigheder til Hærens og Flådens menige Mandskab.&quot;</p>
<p align="JUSTIFY">Under Afsnittet „Forfatning og Folkestyre&quot; hed det bl.a.: 
„Kun, hvis Folket virkelig er Herre i Danmarks Hus og Folkeviljen bliver Landets 
Lov, kan Stats-skibet holde den rette Kurs og Folket forenes til Forsvar mod 
dets indre som ydre Fjender. Folkestyret bør sikres og udvides ved følgende 
Forholdsregler på det politiske og forfatningsmæssige Område: Eetkammersystem 
med Valgret fra 21-Års Alderen uden Indskrænkninger som Følge af Fattigdom, 
Skattebetingelser o. l.. De valgte skal have Pligt til at optræde i Henhold til 
Vælgernes Ønsker og Vælgerne skal have Kontrolret og Tilbagekaldelsesret. Fuld 
politisk og erhvervsmæssig Ligeberettigelse for alle Samfundsborgere, uanset Køn 
og Race. Lige Ret til Uddannelse i Forhold til Evner. Retten til Ferie for alle 
anerkendes. Fuld Organisations -, Presse - og Forsamlingsfrihed for demokratiske 
Organisationer.&quot; Det var i Juni 1938, vi Kommunister formulerede disse 
Programpunkter. I dag i 1945 findes der vel næppe her i Landet et ansvarligt 
Menneske, der ikke går ind for dem offentligt - fordi hele Folket efter 
Besættelsestidens Erfaringer har gjort Udrensningens og Demokratiseringens Krav 
til sit.</p>
<b>
<p align="CENTER">Kampen mod Chamberlain Politikken</p>
</b>
<p align="JUSTIFY">Vor aktive demokratiske Politik og vort Enheds -arbejde 
gjorde store Fremskridt og vandt betydelig Tilslutning i Årene før Krigen, men 
det sejrede ikke. Såvel Socialdemokratiet som de øvrige demokratiske Partier så 
i deres Kortsynethed ikke Rigtigheden af vore nationale og demokratiske 
Synspunkter. De foretrak den Gang allesammen Eftergivenhedens Politik og nægtede 
absolut at arbejde sammen med os i Forsvaret mod Nazismen eller i Arbejdet på at 
beskytte Danmark imod en kommende Krigs Ulykker. Det var naturligt, at vort 
Arbejde måtte forme sig som en Kamp for herhjemme at krydse Chamberlains 
Politik. Hvad gik denne Politik ud på? Den gik ud på at afvende Krigsfaren fra 
England og Frankrig på Bekostning af Mellemeuropa og Østeuropa. Den gik ud på at 
stille Hitler og Mussolini tilfreds ved ustandselige Indrømmelser, samtidig med 
at man opmuntrede Hitler-Tyskland til at tilfredsstille sin imperialistiske 
Appetit gennem en Erobringskrig mod Sovjetunionen. <i>Chamberlain-Politiken kom 
til Udtryk gennem Folkeforbundets Forræderi mod Abessinien, den kom til Udtryk 
gennem Ikke-Interventionspolitiken over for Spanien</i>, som praktisk blev 
gennemført sådan af England og Frankrig, at det spanske Folk og Spaniens 
lovlige, demokratiske Regering udefra kun kunne få de beskedne Tilførsler af 
Krigsmateriel, som det lykkedes Sovjetskibe at smugle gennem den strenge 
Blokade, medens Francos Oprørshær ikke alene kunne få tilført ubegrænsede 
Forsyninger af Krigsmateriel, men også af Hjælpetropper fra Tyskland og Italien.
<i>Chamberlain-Politiken gjorde Østrig til Offer for den tyske Nazisme, og den 
udleverede Tjekkoslovakiet på Nåde og Unåde til Hitler</i>, idet England og 
Frankrig endogså sammen med Mussolinis Italien gennem München-Aftalen 
forpligtede sig til at hjælpe Tyskland, hvis Tjekkoslovakiet, bistået af 
Sovjetunionen, skulle finde på at sætte sig til Modværge mod Lemlæstelsen. Vi 
forlangte, at Danmarks Regering skulle holde op med i Folkeforbundet at godkende 
og understøtte denne, Politik, og vi optrådte praktisk imod Danmarks Deltagelse 
i den derved, at vi som det eneste Parti modsatte os Afslutningen af 
Ikke-Angrebs-pagten med Hitler. Vi gav Udtryk for vor Politik gennem Partiets 
Opråb til det danske Folk efter Hitlers Besættelse af Østrig, et Opråb, vi lod 
trykke som Plakat og opklæbe på Københavns Plakatsøjler, hvorfra det efter 24 
Timers Forløb blev pillet ned af Steinckes Politi af Frygt for, at det skulle 
fornærme Hitler, Göring og Goebbels. Opråbet var en Appel til det danske Folk om 
at lære af Begivenhederne ude i Europa og at slutte sig sammen til fælles 
Forsvar imod Landets ydre Fjender og deres „danske&quot; Forbundsfæller. Vi 
opfordrede Folket til at gøre en Ende på Regeringens eftergivende Politik over 
for Nazismen og over for Tyskland, idet vi sammenfattede det hele under Parolen:</p>
<b>
<p align="CENTER">Læg Danmarks Skæbne i Folkets Hænder !</p>
</b>
<p align="JUSTIFY">Nu i 1945, har hele det danske Folk af Besættelsestidens 
bitre Erfaringer lært, at vor Politik var rigtig, og det har tilsluttet sig 
denne Politik gennem Rejsningen mod Tyskerne og mod Regeringens 
Indrømmelsespolitik, hvorved vort Land gennem de store Folkestrejker nåede frem 
til den stolteste Dato i Nationens Historie: den 29. August 1943. Men vi 
formåede desværre ikke at trænge ud til hele Folket med vor Politik før Krigen, 
vi formåede ikke at føre den til Sejr. Dette lykkedes først under selve Krigen 
og Besættelsen. I September 1939 kom Krigen, som åbnedes gennem Hitlers Overfald 
på Polen. Efter at Polen var løbet over Ende, fulgte Krigens mærkeligste Afsnit. 
England og Frankrig havde erklæret Tyskland Krigen, men de foretog sig absolut 
intet for at føre denne Krig. Den største Aktivitet, man oplevede fra 
Vestmagternes Side, var de engelske Flyveres Nedkastning af Flyveblade på Tysk 
over Nørrejylland og franske Flyveres Fotografering af Siegfried-Linjen, hvortil 
kom, at den franske Øverstkommanderende lod en Hjord Svin drive ind i en lille 
Skov ved Grænsen for gennem deres Roden i Skovbunden at få eventuelle tyske 
Landminer til at eksplodere. England og Frankrig befandt sig nemlig stadig under 
Førerskab af reaktionære, kapitalistiske Kliker, hvis politiske Eksponenter hed 
Chamberlain og Daladier. Chamberlain-Politiken var hverken blevet afbrudt eller 
svækket gennem den formelle Krigserklæring til Tyskland. Passiviteten kunne kun 
forstås sådan, at man stadig håbede på en fredelig Overenskomst med Hitler, 
hvorefter denne skulle vende sig yderligere mod Øst. Samtidig arbejdede Englands 
og Frankrigs daværende Magthavere energisk på selv at få påbegyndt en Krig mod 
Sovjetunionen. De forlokkede Finland til at rode sig ind i den finskrussiske 
Vinterkrig og arbejdede febrilsk på at udruste en større Ekspeditionsstyrke, som 
via Norge, Sverige og Finland skulle falde ind i Sovjetunionen nordfra. Samtidig 
forelå der fuldt udarbejdede Planer om et Angreb på Sovjetunionen fra Syd, og 
store Ekspeditionsstyrker var begyndt at samles i det franske Syrien, hvorfra de 
via Irak og Iran (hvis daværende Regeringer som bekendt var yderst nazivenlige) 
skulle falde ind i Sovjetunionen og foreløbig sikre sig Oliefelterne i Kaukasus. 
Alt dette er historisk dokumenteret, og der kan ingen Tvivl herske om, at man 
fra Chamberlain-Folkenes Side har arbejdet energisk på at få Tyskland til at 
gøre fælles Sag med Vestmagterne og kaste sine Hære imod Øst.</p>
<b>
<p align="CENTER">En sådan krig ville vi ikke støtte</p>
</b>
<p align="JUSTIFY">Det er en Selvfølgelighed, at vor Holdning over for Krigen 
måtte blive bestemt af disse Kendsgerninger og af Krigens foreløbige Karakter. 
Det var aldeles ikke en demokratisk Krig imod Nazismen, der blev ført, det var 
derimod målbevidst Forberedelse til en udemokratisk Røverkrig mod Sovjetunionen. 
Derfor tog vi Stilling imod denne Krig, og derfor vendte vi os energisk mod alle 
Forsøg på at få det danske Folk til at understøtte Chamberlains og Daladiers 
såkaldte „Krigsførelse mod Hitler&quot;. Men dette var intet Brud med vor politiske 
Hovedlinje fra før Krigen, tværtimod slog vi atter og atter denne fast, bl.a. 
gennem et Opråb fra Partiet til det danske Folk den 1. September 1939, hvori der 
blev sagt: „Vi ønsker at gentage vort Partis Erklæringer om, at vort Mål i den 
givne Situation er at forsvare og bevare Danmarks Frihed og Selvstændighed, at 
sikre dansk Demokratis Beståen og Udvikling til Gavn for det arbejdende og 
skabende danske Folk. Danmarks kommunistiske Parti er derfor beredt til at 
medvirke til ethvert Arbejde, som fremmer Fredens Sag, som tjener til at bevare 
Landets Selvstændighed og at skærme det mod Krigens Rædsler og til at værne og 
sikre Folkets Frihed og demokratiske Rettigheder. Derfor opfordrer vi hele det 
danske Folk til i denne svære Stund at samles om Løsning af Dagens Hovedopgaver: 
Forening af Arbejderbevægelsens og det aktive Demokratis Kræfter til Værn for 
Land og Folk, Kamp mod og Undertrykkelse af enhver Bevægelse, som direkte eller 
indirekte modarbejder Danmarks, dansk Demokratis og den danske Nations 
Interesser. Hurtig Gennemførelse af alle Foranstaltninger, som kan tjene til at 
betrygge vort Land, Samarbejde med de øvrige nordiske Lande og Folk om Løsning 
af Skandinaviens Fællesopgaver i denne Tid.&quot;</p>
<b>
<p align="CENTER">Efter 9. April</p>
</b>
<p align="JUSTIFY">Vi fulgte samme Hovedlinje, også efter at Danmark var blevet 
besat. Vi måtte påpege den danske Regerings Medansvar for, at dette var sket, 
fordi den gennem sin Følgagtighed over for Chamberlain-Politiken havde medvirket 
til den Ulykke, som udefra var brudt ind over os. <i>Vi var os imidlertid fuldt 
bevidst, at det kun kunne være et Tidsspørgsmål, når Tyskerne brød deres 
højtideligt givne Ord om ikke at antaste Danmarks Selvstændighed eller at gribe 
ind i dets indre Politik, og vi vidste, at vi Kommunister var på den mest 
udsatte Post.</i> Derfor rettede Partiledelsen en Appel til Partiets Medlemmer 
den 15. April 1940, hvori det blev sagt: „Kammerater! I denne skæbnesvangre 
Situation for vort Land retter Partiledelsen følgende Appel til alle Partiets 
Medlemmer: Vort Parti og den danske Arbejderbevægelse går en vanskelig Tid 
imøde, men hvad der end sker eller vil ske, vil vi Kommunister blive på vore 
Poster og fortsætte vort Arbejde til Gavn for vort Land og det danske Folk. Lad 
end de socialdemokratiske Ledere svigte - vi Kommunister vil ikke gøre det! Vi 
vil vise den danske Arbejderklasse og det danske Folk, at vi ikke stryger 
Flaget, men vil fortsætte Kampen for Fred, for at Krigens mørke Skyer fjernes 
fra vort Land, og for at det bliver Velhaverne og ikke det arbejdende Folk, der 
kommer til at betale Krigstidens og Dyrtidens Omkostninger. Overalt i 
Fagforeninger og Lejerforeninger, på Arbejdspladser og blandt de arbejdsløse i 
By og på Land - overalt ude blandt det arbejdende Folk skal hvert eneste 
Partimedlem arbejde og virke for at samle det danske Folk om vort Partis 
Politik, sikre de faglige Organisationers Frihed og Eksistens, varetage det 
danske Folks politiske, sociale og økonomiske Interesser og beskytte vort Lands 
Folkestyre og nationale Selvstændighed. Men en resultatrig Gennemførelse af 
denne Politik kræver den yderste Disciplin af hvert eneste Partimedlem og den 
stærkeste Fasthed i Partiets Rækker. Afvis og bekæmp af alle Kræfter 
Provokatørers Forsøg på at bringe vort Parti på Afveje! Bevar Hovedet koldt og 
klart og husk altid på: at vi skal arbejde blandt Masserne, at vi skal arbejde 
for Masserne, og at vi skal føre Masserne!&quot;</p>
<p align="JUSTIFY">Det var under de givne Forhold en Umulighed for os direkte og 
offentligt at tage til Orde mod den tyske Besættelsesmagt eller angribe 
Nazitysklands forbryderiske Ledere. For det sørgede bl.a. den danske Regerings 
strenge Censur af vor Presse og af alt, hvad der blev sagt såvel i Rigsdagen som 
på offentlige Møder. Vi måtte nødtvungent indrette os herefter, men gav allerede 
i et Manifest fra Centralkomitéen i Juli 1940 så tydelige Udtryk for vor 
Holdning, at enhver burde have forstået den. I dette Manifest krævede vi 
bl.a.:„Ingen Indskrænkninger i Folkets politiske Frihed eller dets demokratiske 
Ret til at gøre sin Indflydelse på Statsstyret gældende. Absolut Foreningsfrihed 
for demokratiske Organisationer. Alvorlig Indgriben mod de reaktionære, 
lovstridige og til Dels landsforræderiske Sammensværgelser mod Folkets Frihed, 
dets Rettigheder og Leveniveau og; mod vor nationale Uafhængighed.&quot;</p>
<b>
<p align="CENTER">I Løbet af 1940-41 skiftede Krigen Karakter</p>
</b>
<p align="JUSTIFY">Da Hitler mod Chamberlain -Folkenes Forventninger havde vendt 
sig mod Vest og tromlet Frankrigs og Englands Modstand på Kontinentet ned under 
Kampvognenes Larvefødder i Belgien og Frankrig, måtte Chamberlain-Politikerne 
takke af. Senere kom Sovjetunionen ind i Krigen, og endelig i August 1941 
bekendtgjorde England-Amerika for hele Verden gennem Churchills og Roosevelts 
Atlanterhavsdeklaration, at Krigen skulle føres for Demokratiet og imod 
Nazismen, indtil de nazistiske Magter var tvunget til Kapitulation. <i>Når 
Krigen skiftede Karakter fra at være en imperialistisk Krig med Brod mod den 
socialistiske Sovjetunion og altså ikke en Krig til Gavn eller Værn for de små 
Lande, deriblandt Danmark, til at blive en Krig mod Nazismen og for Demokratiet, 
så måtte naturligvis vor taktiske Holdning over for Krigen også forandre sig.
</i>Vi stod imidlertid i den Situation, at de øvrige Partier herhjemme (minus 
Nazisterne) havde sluttet sig sammen i en Koalition til Værn om 
Eftergivelsespolitiken, og denne Koalition bestræbte sig foreløbig for at holde 
Folket i en Alsangsstemning, som udelukkede alvorlig og virkningsfuld Kamp mod 
Besættelsesmagten. <i>Vi måtte altså sætte os som politisk Mål at føre Folket ud 
af denne Stemning og at få det indstillet på den aktive Kamp mod de tyske 
Fjende, samtidig med at vi måtte bestræbe os for at konsolidere vort Parti og 
forberede det på den Illegalitet, som vi vidste ville komme. </i>Vi benyttede 
imidlertid vore Kræfter og den Tid, der var levnet os, til en heftig Agitation 
mod Nazismen og til ved mangfoldige Lejligheder demonstrativt at tage Stilling 
imod Besættelsesmagten. Hvis man gennemgår Rigsdagstidende for Besættelsens 
første År, vil man se, at det var Kommunisterne, som på Rigsdagen kraftigt og 
skånselsløst hudflettede og afslørede de danske Nazister, og enhver måtte 
forstå, at når vi rettede vore Angreb mod Frits Clausen, så hed den virkelige 
Adresse Hitler. Medens den øvrige Presse beskedent nøjedes med at angribe 
Brødrene Houlberg for at sælge fordærvede Levnedsmidler, gjorde „Arbejderbladet&quot; 
det noble Brødrepars nazistiske og tyskvenlige Indstilling til Hovedsagen i sin 
Kampagne mod dem. Medens Rigsdagens øvrige Partier under Tryk af Tyskerne 
gennemførte Lønstop, tvungen Voldgift og delvis Ødelæggelse af den sociale 
Lovgivning, talte og stemte Kommunisterne imod disse Foranstaltninger, som 
gennemførtes imod vore Stemmer, men i Hitler-Tysklands Interesse. Vi nægtede at 
stemme for Sommertidens Forlængelse i August 1940 med den udtrykkelige 
Motivering, at vi ikke ville stemme for en Foranstaltning, som på den Måde blev 
dikteret os. Vi stemte imod den fra tysk Side forlangte Udskydelse af de 
kommunale Valg i Foråret 1941, og i det hele taget benyttede vi enhver given 
Lejlighed til på den Måde og med det Ordvalg, som nu engang var muligt under den 
udenrigsministerielle Censur, at tage Stilling imod Besættelsesmagten. <i>Vi 
lagde i denne Periode Grundlaget for vor illegale Kamp mod Tyskerne, og hvad 
denne angår, skulle jeg tro, at hele det danske folk ved Besked om vor Holdning, 
vore Handlinger og vor Politik. Vi videreførte under Illegaliteten med yderste 
Konsekvens den Politik, vort Parti havde repræsenteret også før Krigen, og med 
støtte af det danske Folk lykkedes det os at føre denne poltik til sejr.</i></p>
</font><b><font color="#0000ff" size="4">
<p align="CENTER">Tvangsloven mod slagteriarbejderne</p>
</font></b><font size="2">
<p align="JUSTIFY">D. 10 maj 1946 vedtog et flertal på rigsdagen Knud 
Kristensens forslag om at ophøje forligsmandens mæglingsforslag i 
slagterikonflikten til lov og at tvinge slagteriarbejderne til i 2 år at arbejde 
på forslagets betingelser. Før slagteristrejkens udbrud havde slagteriernes 
arbejdsgiverforening fremsat et tilbud til slagteriarbejderne, som blev 
anbefalet af hovedbestyrelsen, men forkastet med meget stort flertal ved en 
urafstemning. Som følge deraf udbrød strejken d. 20 april. Derpå greb 
forligsmanden ind. Han stillede et mæglingsforslag, som var en ordret afskrift 
af det arbejdsgivertilbud, slagterierne havde fremsat (lige med undtagelse af, 
at den beskedne lønforhøjelse skulle have tilbagevirkende kraft fra d. 1 april). 
Efter nogle dages betænkningstid fandt Knud Kristensen ud af, at nu måtte 
arbejdsstandsningen øjeblikkelig bringes til ophør, og idet han påberåbte sig, 
at Stauning som statsminister ofte havde gjort noget lignende, fremsatte han sit 
lovforslag. Hverken Danmarks fagorganiserede arbejdere eller offentligheden 
iøvrigt har fra Slagteriarbejderforbundets ledelse eller fra De Samvirkende 
Fagforbund fået oplysning om, hvad der egentlig var årsag til konflikten, skønt 
en sådan oplysning jo måtte få stor betydning med hensyn til offentlighedens 
bedømmelse af strejken og til andre arbejderes solidariske støtte. Den 
socialdemokratiske presse, som hvert år får 1½ mill. kr. i tilskud gennem 
tvangskontingenter på alle medlemmer af De Samvirkende Fagforbund, har heller 
ikke bragt sådanne oplysninger frem. De er første gang givet i den tale, 
kommunisternes ordfører Aksel Larsen holdt ved lovforslagets 1. behandling i 
Folketinget onsdag d. 8 maj. Aksel Larsens oplysninger gør ikke krav på at være 
fuldstændige. På den anden side er de ikke overdrevne. På rigsdagen sidder 
adskillige slagteribestyrelsesmedlemmer, som ved god besked, og ingen af dem 
vovede med et eneste ord at gøre indsigelse mod Aksel Larsens fremstilling af 
forholdene. Hvad stemmetallene angår, lykkedes det at fremtvinge den oplysning 
fra statsministeren, at slagterierne ved begge afstemninger havde vedtaget 
énstemmigt, men at slagteriarbejderne ved den første afstemning havde forkastet 
med godt 2000 mod ca. 1300 stemmer og ved den anden afstemning med 2751 mod 
knapt 793 stemmer. Vi gengiver lier Aksel Larsens ordførertale efter 
Rigdagstidendes stenografiske referat, idet vi dog har foretaget enkelte 
uvæsentlige udeladelser og forkortelser:» Jeg ved ikke, om de andre partiers 
ordførere, om i det hele taget medlemmerne af tinget er tilfreds med den måde, 
hvorpå denne sag er forelagt, men jeg er det ikke. Statsministeren holdt en 
fremsættelsestale, der varede knap 2 minutter, hvori han intet som helst sagde 
om, hvad lovforslaget i grunden gik ud på, ud over at et eller andet 
mæglingsforslag, som tingets medlemmer ikke kunne kende, skulle ophøjes til lov. 
Han gav ingen oplysninger om, hvad mæglingsforslaget gik ud på, ingen 
oplysninger om, hvad der var parterne imellem, hvilket grundlag 
mæglingsforslaget var stillet på, og hvilke virkninger det ville få, eller 
hvilket stemmetal det var blevet forkastet med. Jeg gik ud fra, at når disse 
oplysninger totalt manglede i statsministerens tale måtte de findes i 
bemærkningerne til lovforslaget. Dér findes de heller ikke; der står intet som 
helst derom i lovforslaget. Lovforslaget har nogle paragraffer, som siger, at 
mæglingsforslaget ophøjes til lov, således at overenskomsterne fornyes for det 
tidsrum og med de ændringer samt på de vilkår, der indeholdes i 
mæglingsforslaget. Så siges der videre, at arbejdsstandsninger derefter er 
forbudt i faget, og at brud på overenskomsten skal behandles af den faste 
voldgiftsret. Og derefter siges det, at loven træder straks i kraft. Af 
oplysninger vedrørende lovforslaget findes der reelt intet andet, end at man som 
bilag har aftrykt ordlyden af forligsmandens forslag. Man kommer på dette magre 
grundlag og forlanger, at rigsdagen skal være voldgiftsdomstol i denne 
arbejdskonflikt, for det er nemlig det, det drejer sig om. Forligsmanden er ikke 
voldgiftsdommer, forligsmanden stiller et mæglingsforslag, som parterne kan 
stemme om, vedtage eller forkaste, og hvis ikke begge parter vedtager det, er 
det forkastet. Nu kommer man og siger, at rigsdagen skal ophøje dette 
mæglingsforslag til lov, det vil sige, at rigsdagen skal fastsætte løn og 
arbejdsvilkår på dette område 2 år frem i tiden, skal være voldgiftsdomstol og 
afgøre, på hvilke vilkår der skal arbejdes på slagterierne. Hvis man stiller sig 
på det standpunkt - jeg siger ikke dermed, at jeg godkender det -, men hvis man 
altså stiller sig på det standpunkt, at rigsdagen bør fungere som 
voldgiftsdomstol, bør rigsdagen også kende til de forhold, hvorom den vil 
lovgive, for at kunne tage stilling til, hvad der er ret og rimeligt - den kan 
ikke klare det med at ophøje et mæglingsforslag til lov. Ifølge lov om mægling i 
arbejdsstridigheder er det ikke forligsmandens opgave at undersøge, hvad det vil 
være rimeligt at betale i løn, eller hvilke arbejdsvilkår der vil være rimelige 
indenfor et bestemt fag eller arbejdsområde eller for alle fagene tilsammen. 
Hans opgave er een eneste: at søge at stille et mæglingsforslag, som har udsigt 
til at blive vedtaget af begge parter. Det kan være sagligt set så urimeligt, 
det være vil; hvis han skønner, der er chance for at få begge parter til at 
vedtage det, skal han stille det. Derfor er et mæglingsforslag intet godt 
grundlag at afgøre en arbejdskonflikt på, når man vil nedsætte sig som 
voldgiftsdomstol - og det er jo regeringens hensigt, at rigsdagen skal gøre 
dette. Som følge af dette mener jeg, at de oplysninger, vi ikke har fået i 
bemærkningerne til lovforslaget, og som heller ikke er givet os af 
statsministeren, må rigsdagen have, før den har nogen som helst ret til at tage 
stilling til dette forslag. Jeg anmoder satsministeren om at give os disse 
oplysninger her i tinget, for det er tinget, der skal have dem. Jeg ved, man kan 
sige, at vi kan få dem i udvalget. Nu er vi kommunister heldigvis i den 
situation, at vi kommer med i udvalget og kan få visse oplysninger dér, men det 
er tinget og offentligheden, der bør have dem. Det er sikkert de færreste af de 
rigsdagsmedlemmer, som foreløbig er sindede at ville stemme for det foreliggende 
lovforslag, der overhovedet har nogen anelse om, hvilke løn- og arbejdsvilkår 
der bydes slagteriarbejderne, og hvad forligsmandens mæglingsforslag betyder for 
dem. Når jeg ser på mæglingsforslaget og sammenholder det med. Hvad jeg i 
forvejen selv vidste om slagteriarbejdernes lønninger og arbejdsvilkår, så står 
det for mig sådan, at de voksne mandlige slagteriarbejdere hidtil har haft en 
ugeløn på 106 kr. - vel at mærke hvis de havde fuld beskæftigelse alle ugens 6 
dage. Forligsmanden byder dem et tillæg, som såvidt jeg kan regne det ud - men 
jeg tager forbehold for fejltagelser, og hvis jeg gør mig skyldig i 
fejltagelser, er ansvaret statsministerens. Der ikke har villet give oplysninger 
-, men som altså, så vidt jeg kan regne det ud, vil udgøre 4 kr. 88 øre om ugen. 
Det vil sige, at hvis dette gennemføres, vil ugelønnen komme op på 111 kr. - 
igen under forudsætning af at disse slagteriarbejdere har fuld arbejdsuge. Det 
drejer sig om folk med meget hårdt arbejde. Jeg vil gerne rette det spørgsmål 
til tingets medlemmer: hvem af forslagets tilhængere i denne sal vil påtage sig 
at forsørge en familie ved hjælp af en sådan indtægt? Iøvrigt læser jeg ud af 
forslaget, at det særlige dyrtidstillæg der efterhånden udgør en væsentlig del 
af lønnen, har forligsmanden foreslået sat til 86 øre pr. time. Hvis 
dyrtidstillægget blot skulle op på den højde, det ville have haft, hvis man ikke 
i 1940 havde sat dyrtidsordningen ud af kraft, måtte det i hvert fald være på 91 
øre i timen - og så er varernes kvalitetsforringelse og andre forhold endda ikke 
taget i betragtning. For kvindelige arbejdere - det drejer sig vistnok særlig om 
konservesindustrien - foreslås et dyrtidstillæg på 58,5 øre pr. time. Med dette 
forholder det sig, ligesom med hensyn til mændenes dyrtidstillæg, således, at 
det er langt ringere, end hvad kvinderne ville have opnået, hvis man ikke i 1940 
havde sat dyrtidsordningen ud af kraft, og så må man tage i betragtning, at der 
ikke er givet noget som helst afsavnstillæg for det, de pågældende arbejdere har 
mistet i de mellemliggende år i kraft af den totalt uretfærdige og ikke af nogen 
ydre forhold fremtvungne lov af maj 1940. Det har sin interesse samtidig at 
vide, at der findes kvindelige arbejdere i andre industrier end 
slagteriindustrien, der ved frivillige forhandlinger med arbejdsgiverne uden 
forligsmandens mellemkomst har fået sat deres dyrtidstillæg op til 60 øre pr. 
time, altså 1,5 øre mere, end forligsmanden her foreslår. Jeg synes at dette 
tyder på, at forligsmanden har haft en alt anden end heldig hånd, da han 
udarbejdede sit forslag. Der er imidlertid andre forhold, der må tages i 
betragtning. Jeg kender ikke afstemningstallene om dette forligsforslag. Jeg 
aner ikke, med hvor stor stemmeprocent slagterierne har vedtaget det, men når 
man bevarer en sådan tavshed, vil jeg tillade mig at udtale den formodning, at 
de har vedtaget det enstemmigt, at de altså er vældig godt tilfredse med det. 
Jeg vil samtidig tillade mig at udtale den formodning, som ikke er en blot og 
bar formodning, at slagteriarbejderne har forkastet med en nejprocent på op imod 
100. Det tyder på en virkelig udbredt og dybtgående utilfredshed med dette 
forslag. En så dybtgående og udbredt utilfredshed er naturligvis ikke forklarlig 
blot ud fra dette forhold, at man tilbyder 4 kr. 88 øre mere om ugen, hvor 
slagteriarbejderne, så vidt jeg ved, har forlangt ca. 8 kr. mere om ugen. Dette 
kunne sikkert ikke bevirke en så stor nejprocent. Nej, man må tage hensyn til 
noget andet, nemlig at i ingen anden industri i Danmark er rationaliseringen 
drevet så vidt og arbejdstempoet blevet så morderisk som på slagterierne. I 
løbet af de sidste ti år har slagteriernes ledelser gennemført en systematisk 
rationalisering, idet man har sendt ingeniører ud til de mest moderne indrettede 
slagterier, hvor de medvirkede til at drive tempoet i vejret, og derpå rejste de 
til de mindre moderne slagterier for at kræve og gennemføre, at antallet af 
slagtede og færdigbehandlede svin pr. mand og arbejdstime blev drevet lige så 
højt op som på de moderne indrettede slagterier. Dette kunne selvsagt kun lade 
sig gøre ved, at man forlangte et simpelt hen umenneskeligt slid af 
slagteriarbejderne. Alle slagteriarbejdernes krav om hensyntagen til disse 
forhold eller bremsning af denne form for rationalisering, som kun sker ved, at 
man driver den uhyggeligste rovdrift med den menneskelige arbejdskraft og det 
menneskelige legeme, er blevet afvist, og en lønmæssig kompensation for den 
kolossalt forøgede arbejdsydelse har man heller ikke villet give, end ikke i de 
år, da landbruget tjente mere end fantastiske beløb på at levere svin og andre 
produkter til tyskerne. Guldregnen over det store landbrug herhjemme under 
besættelsen mærkede slagteriarbejderne så sandelig ikke noget til. Forligsmanden 
har, så vidt jeg kan se, overhovedet ikke taget hensyn til dette forhold i sit 
forslag. Næsten endnu grellere er et andet forhold, som de allerfleste her i 
salen og navnlig tilhængerne af regeringsforslaget selvfølgelig er uvidende om 
og ikke har søgt at sætte sig ind i. Det er ganske vist strejfet gennem en 
uskyldig udseende og tilpas tåget og ubegribelig passus i forligsmandens 
mæglingsforslag, som jeg vil citere. Der siges i slutningen af indledningen: 
&nbsp;»med bemærkning, at forligsmanden under de nævnte forhandlinger over for 
slagterierne har understreget, at overenskomsten er en ugeløns-overenskomst, og 
at dette må tages i betragtning ved det enkelte slagteris beskæftigelse af 
henholdsvis faste arbejdere og ekstra-arbejdere, stiller forligsmanden herefter 
følgende mæglingsforslag.« Jeg vil gerne udsætte en præmie for dem, der kan 
forklare, hvad dette betyder; det ville i hvert fald blive meget få, som kunne 
komme og forlange den. Men jeg skal forklare, hvad det betyder. Slagterierne har 
drevet arbejdstempoet sådan i vejret, at der ikke er ret meget arbejde, som 
ubetinget skal udføres om lørdagen, og så fyrer man de fleste af arbejderne, 
ofte op til 90 pct., fredag aften for at genantage dem mandag morgen. Man skal 
lægge mærke til ordet »genantage«. De har ingen ret til at blive genantaget, - 
det sker kun, hvis det passer slagteriet, hvis det passer mesteren i den 
afdeling, hvor de sædvanligvis har deres beskæftigelse. Hvis det nu er en 
arbejder, som slagteriet eller mesteren har et horn i siden på, f.eks. fordi han 
har stillet visse krav, har været sine kammeraters talsmand eller lignende, kan 
han få en »karantæne« på 3-4 uger, hvor han ikke kan få arbejde på slagteriet. 
Så regner man med, at nu er han blevet mør, nu kan han vel holde sig i skindet i 
fremtiden. Der er slagterier, hvor det er langt grovere, end jeg har skildret 
det her. Der er slagterier, hvor flertallet af slagteriarbejderne er arbejdsløse 
2, 3 eller 4 af ugens dage og kun har arbejde henholdsvis 4, 3 eller 2 dage. 
Derved er begrebet ugelønninger gjort totalt illusorisk, og gennemsnittet af 
Danmarks slagteriarbejdere har formodentlig ikke over 400 kr. månedlig i 
indtægt, og det skal de forsørge sig selv og deres familie med. Man taler her så 
meget om, at det er en samfundsvigtig industri, man er nødt til at have 
slagterierne i gang. Betingelsen for, at de kan være i gang, er, at de har deres 
faste arbejdsstab af faglærte folk, som er vant til at udføre arbejdet og kan 
udføre det; de må holde på dem. Og så fører man en sådan politik over for 
slagteriarbejderne, så man i og for sig i dag burde både forundre sig over og 
takke slagteriarbejderne for, at de ikke i flok og tal er søgt over i andre 
erhverv. Naturligvis kunne arbejdet tilrettelægges på slagterierne sådan, at der 
blev arbejde til hele arbejdsstyrken på alle ugens 6 arbejdsdage. Men man har 
ikke villet det, for man har set sin økonomiske interesse i at forfare på den 
måde, jeg her har skildret. Dette vil imidlertid sige, at de arbejdere, der ikke 
har arbejde alle ugens 6 dage ikke er faste arbejdere i den forstand, man 
opfatter dette ord. Ganske vist har mange af dem været ved de pågældende 
slagterier i 20-30 år, men alligevel er de en slags løsarbejdere, en slags 
ekstra-arbejdere. Det er dette forhold, der formentlig sigtes til med 
forligsmandens citerede bemærkning, men enhver må jo erkende, at den er så 
tilpas tåget og uforbindende formuleret, at man kan forudse, at den ingen som 
helst praktisk virkning vil få. Jeg tror, at dette forhold, at forligsmanden 
ikke har villet indføre bestemmelser, som regulerer dette forhold på en rimelig 
måde, har været den allervigtigste grund til forkastelsen og til den høje 
nejprocent blandt slagteriarbejderne. Jeg har villet fremdrage disse rent 
foreløbige og yderst ufuldstændige oplysninger, for at tingets medlemmer dog kan 
få en lille smule begreb om den sag, de nu har i sinde at træffe afgørelse om. 
Jeg vil samtidig sige, at naturligvis er der mange andre ting, som bør oplyses, 
og som jeg ikke ser mig i stand til at give oplysninger om, men som 
statsministeren må være i stand til at give oplysninger om, når han kommer med 
et sådant forslag, for det er hans sag at være inde i spørgsmålene. Det kunne 
være interessant at få oplyst: hvor meget vil den lønforhøjelse og den 
forbedring, som slagteriarbejderne har ønsket, og som forligsmandsforslaget 
nægter dem, betyde i ekstra omkostninger pr. svin, der behandles på 
slagterierne? Hvor mange øre drejer det sig om pr. gris? Kunne man få det at 
vide, kunne man bedre tage stilling til, hvorvidt det er rimelige eller 
urimelige krav, arbejderne har stillet, set ud fra hensynet til, hvad den 
pågældende produktion kan yde. Ligeledes bør man have oplyst, hvad det i dag 
koster at slagte og færdigbehandle en gris sammenlignet med lønomkostningen for 
10 år siden. Sådanne oplysninger må selvfølgelig kunne fremskaffes. Jeg kan love 
de ærede medlemmer, at de vil blive interessante. Jeg anser det for nødvendigt 
at få disse oplysninger. Jeg tror, at de sammenholdt med de oplysninger, jeg har 
givet, vil vise, at det er urimeligt i denne sag at tvangslovgive mod 
slagteriarbejderne, og at det ville have været meget mere rimeligt, om 
statsmagten havde hjulpet slagteriarbejderne med at få reallønnen af 1939 
genoprettet. Dette blev lovet slagteriarbejderne såvel som, andre arbejdere af 
alle de partier, der var deltagere i samlingsregeringen af d. 5 maj i fjor, og 
dette løfte kom til udtryk i den daværende statsministers trontale af d. 9 maj 
1945. Det forekommer mig, at statsmagten, regering og rigsdag, som har et så 
kolossalt, et så tyngende ansvar for den måde, hvorpå arbejderne er blevet 
behandlet under hele besættelsestiden efter loven af maj 1940, har pligt til at 
sørge for i det mindste at få opfyldt løftet af maj 1945. Hr. Christmas Møller 
ville, som han påstod: for gammelt venskabs skyld, forhindre mig i at plumpe i 
med hensyn til, hvilken stilling jeg havde taget ved en tidligere lejlighed. Jeg 
skatter ikke den slags venskabsbeviser så højt. Jeg ville skatte det langt 
højere, hvis det ærede medlem i et spørgsmål som det, vi behandler her, ville 
anlægge samme synspunkter og holde samme taler, som han anlagde og holdt i 
samlingsregeringen i fjor, når vi beskæftigede os med arbejdsforhold og 
arbejdslønninger. Jeg har gjort mig den ulejlighed at finde rigsdagsårbogen for 
1937-38, og jeg vil gerne citere alt, hvad der i denne bog siges om det 
kommunistiske partis stilling til den pågældende sag, så man ikke blot har den 
brøkdel af et citat, det ærede medlem kom med. Der står heri: »det kommunistiske 
parti anså det for urigtigt at lovfæste lønninger og andre arbejdsbetingelser på 
grundlag af forligsmandens mæglingsforslag, fordi disse ikke blev stillet ud fra 
en undersøgelse af leveomkomstninger og lønningernes højde eller de pågældende 
arbejdsgiveres indtjeningsmuligheder eller lignende, men udelukkende ud fra 
hensynet til, hvad der var chance for at få parterne til at godkende.« Jeg tror, 
hr. Christmas Møller vil erkende, at dette harmonerer fuldkommen med det 
synspunkt, jeg har gjort gældende her. »På baggrund af fortidens uheldige 
handlinger - ikke mindst handlingen i 1936, da man lovfæstede et 
mæglingsforslag, der var forkastet af slagteriarbejderne - syntes der imidlertid 
ikke at være vej uden om som en nødhjælp at give det foreliggende 
mæglingsforslag lovkraft, og kommunisterne ville stemme for lovforslaget.« Jeg 
skal yderligere tilføje, at hvis vi mener, enten vi sidder i regeringen eller på 
rigsdagen, at en afgørelse vedrørende løn- og arbejdsforhold er rimelig, rigtig 
og retfærdig, ja, så vil vi naturligvis godkende den; men hvis vi synes, den er 
urimelig, urigtig og uretfærdig, så vil vi tage stilling imod den. Jeg synes, 
dette er så ganske enkelt. Jeg vil tillade mig at minde om den stilling, tinget 
tager, når det drejer sig om andre befolkningsgrupper og i andre spørgsmål. Jeg 
vil minde om de kæmpeindtægter - jeg vil gerne have lov til at gentage: de 
kæmpeindtægter -, staten gennem kornloven og på anden måde har tilsikret det 
store landbrug under hele besættelsen, medens arbejdslønningerne blev holdt 
nede. Jeg vil erindre om det helt friske eksempel med sukkerordningen, hvor 
rigsdagens flertal mod kommunisterne sagde: vi må endelig opfylde 
sukkerroedyrkernes krav om højere ekstrapræmier for dyrkning af sukkerroer. Der 
blev udtrykkeligt af det konservative folkepartis ordfører her i salen sagt, at 
man måtte endelig ikke tænke på at tvinge sukkerroeavlerne til at bestille 
noget, det gik ikke. Han spurgte forarget, om det var min mening at anvende 
tvang imod dem; det går ikke, sagde han. Man må imødekomme deres krav! Deres 
krav blev imødekommet. Der blev ansat meget store ekstrapræmier til en i 
forvejen høj betaling for roerne, og det forbavser aldeles ikke mig, at 
dyrkningsarealerne steg ganske betydeligt, navnlig da det rygtedes, at man også 
ville bringe saftroerne ind under loven. Det var kun at vente, når man forhøjede 
en i forvejen meget generøs betaling betydeligt. Sådan optrådte man over for 
sukkerroedyrkerne, og sådan har man også til hensigt at optræde, når vi om få 
dage skal have kornlovforslaget til anden behandling her i Folketinget; så 
drejer det sig ikke om organiserede, lavt lønnede arbejdere, men om landbruget, 
først og fremmest om det store landbrug, det er det, der væsentligst dyrker 
korn, og så anlægger man helt andre synspunkter end dem, man anlægger her. Den 
måde, man vil behandle slagteriarbejderne på, hvis man ophøjer mæglingsforslaget 
til lov, minder fordømt om den politik, Hørup i sin tid karakteriserede som den 
lumpeste af alle: <i>de riges sammenrotning mod de fattige</i>. Jeg har 
foreløbig ikke flere bemærkninger at fremkomme med, det er jo ikke muligt at 
sige mere med de sparsomme oplysninger eller med den totale mangel på 
oplysninger, vi er ude for fra statsministerens side. Jeg vil have lov at slutte 
med den bemærkning, at i morgen, d. 9 maj, vil man have, at rigsdagen skal feste 
på årsdagen for det, man kalder demokratiets genindførelse i Danmark; praktisk 
vil man fra et flertal her indlede festlighederne i dag med at genoplive det 
endelig afdøde anti-demokratiske strejkeforbud. Noget sådant vil vi kommunister 
ikke være med til. Vi anser et strejkeforbud for at være ikke alene 
udemokratisk, men anti-demokratisk, og jeg synes, det er dobbelt groft at ville 
genoplive det, selvom det sker på denne måde, når vi endelig er sluppet af med 
denne uretfærdige lov af maj 1940. Man skal ikke komme her og sige, at der er 
ingen anden vej end at forbyde strejker for at undgå den slags, og at det er et 
meget vigtigt samfundsområde, det drejer sig om, og så må staten sætte ind med 
sådanne bestemmelser. Man skal lade være at komme og sige dette, for, for det 
første: vil staten gribe ind, bør den gribe ind efter retfærdighed og rimelighed 
og ikke på den uretfærdige måde, man påtænker at gøre det; for det andet må man 
også tænke på eksemplerne fra andre lande i verden. I øjeblikket er der løbende 
en kolossal kulstrejke i Amerikas Forenede Stater, og jeg tror i og for sig, at 
den er mere samfundsskadende end slagteristrejken herhjemme, men jeg har ikke 
set, at nogen derovre tænker på at indføre strejkeforbud for at bringe strejken 
til ende, og det ville også være ulogisk, hvis man ville gøre det, fordi selve 
Rosevelt under krigen i anledning af en anden strejke sagde, at man kan ikke 
tage strejkevåbnet fra arbejderne, - det er det eneste kampmiddel, de har til at 
varetage deres økonomiske interesser. Vi kan altså ikke medvirke til denne lov. 
Derimod vil vi meget gerne medvirke til, at statsmagten siger til forligsmanden: 
det er dårligt arbejde, du har gjort, det er et elendigt forslag, du har 
stillet, og der må stilles et ganske andet forslag, som tager hensyn til de 
forhold, hvorunder slagteriarbejderne arbejder og lever, til de faktiske 
lønninger, de har, og til, hvad der i øvrigt er ret og rimeligt. Vi vil medvirke 
til, at der bliver ydet lønmæssig og anden retfærdighed over for arbejderne nu, 
som vi har gjort del tidligere. Jeg vil have lov til at minde om. Hvorledes det 
gik i fjor. Da vi havde søfolkenes forhold til behandling i regeringen, og da vi 
havde august-reguleringen til behandling i regeringen, tog regeringen med det 
konservative folkepartis, ja, endog med venstres ministres stemmer et 
standpunkt, som var ret og rimeligt, og jeg mener, at man nu i denne 
konfliktsituation enten skal holde sig fra indgriben eller tage et standpunkt, 
der ligger på linie med de standpunkter, samlingsregeringen tog i fjor. 
Efterskrift: » Ved udvalgsbehandlingen i Folketinget foreslog et stort flertal<sup>
</sup>bestående af kommunister, socialdemokrater, konservative og radikale, at 
forligsmanden skulle opfordres til at stille et nyt mæglingsforslag, hvorved der 
kunne være mulighed for en fredelig bilæggelse af konflikten, idet man samtidig 
gjorde statsministeren opmærksom på, at slagteriarbejderne muligvis ikke ville 
gå i arbejde, selvom loven blev vedtaget, og at han således ikke ved tvang kunne 
nå sit mål: at få svineslagtningerne genoptaget. Knud Kristensen afviste brutalt 
disse henstillinger. I udvalgets betænkning gjorde kommunisterne følgende 
synspunkter gældende: »Det kommunistiske mindretal har tiltrådt opfordringen til 
statsministeren om at søge fornyet mægling foretaget, idet man samtidig er 
opmærksom på, at forudsætningen for et gunstigt udfald af denne må være et 
mæglingsforslag, som tager hensyn til slagteriarbejdernes berettigede 
utilfredshed med den praksis, slagterierne anvender, hvorefter et flertal af 
arbejderne ved svineslagterierne kun beskæftiges enkelte dage om ugen og således 
ikke kommer op på normal uge fortjeneste. Mindretallet er opmærksom på, at denne 
utilfredshed, som sandsynligvis er hovedårsagen til mæglingsforslagets 
forkastelse er blevet særlig stor og berettiget, efter at arbejdsfordelingsloven 
er blevet ophævet. Mindretallet anser det for sagligt urimeligt at ophøje det 
foreliggende mæglingsforslag, til lov og kan derfor ikke tiltræde 
lovforslaget.«. Ved den endelige afstemning blev strejkeforbudet mod 
slagteriarbejderne vedtaget med venstres, de konservatives, de radikales og 
Dansk Samlings stemmer. Retsforbundet stemte ikke. Kommunister og 
socialdemokrater stemte imod. Socialdemokratiets ordfører Hans Hedtoft havde 
forinden afstemningen gentagne gange forsikret om at ganske vist fandt man loven 
urimelig, uretfærdig og unødvendig, men man lovede alligevel at gøre alt, hvad 
der stod i socialdemokratiets magt for at få slagteriarbejderne til at gå under 
åget. Dette skete også, og da arbejderne ved de fleste og navnlig de største 
slagterier nægtede at påbegynde arbejdet mandag d. 13 maj og andre arbejdere 
tilsagde dem solidarisk og økonomisk støtte til strejkens fortsættelse, udstedte 
den socialdemokratiske presse banbuller mod dem, og forbundsformanden Fr. 
Berthehen frabad sig disse sympatitilkendegivelser! Slagterikonflikten er et 
eksempel på, hvorledes en overenskomstsituation forberedes og ledes dårligt af 
en forbundsledelse, hvis indstilling ikke er i overensstemmelse med 
medlemmernes. Den viser endvidere, hvor skadeligt det er, hvis 
arbejderbevægelsen uden tvingende nødvendighed overlader regeringsmagten til et 
reaktionært parti. Endelig har strejkens fortsættelse ved mange slagterier samt 
de mange og store almindelige proteststrejker vist, at de danske arbejderes 
enighed, solidaritet og kampvilje er lige så stærk, som da det gjaldt kampen mod 
tyskerne«.</p>
</font><b><font color="#0000ff" size="4">
<p align="CENTER">Aksel Larsen: »Nøglen til Fremtiden « (august 1947).</p>
</font></b><font size="2"><p align="JUSTIFY">
En umættelig storkapital forsøger igen engang at skære en bred Rem af Folkets 
Ryg, ligesom under den tyske Besættelse, hjulpet af politiske Kræfter, som 
Folket venter sig andet af. Nu som dengang anføres Felttoget af en fremmed 
Højfinans. Og stadig sætter eet Parti, det Kommunistiske, alt ind på at samle 
alle fremskridtsvenlige om at vise Reaktionen tilbage og dermed bane Vej for en 
sikring ikke alene af det daglige Brød, men også af Danmarks selvstændighed og 
Uafhængighed af al økonomisk og militær Dollarimperialisme. Ligesom Aksel 
Larsens berømte Appel fra Landspartikonferencen i Odense 1938 <i>»Der kaldes til 
samling« </i>indvarslede Folkets afgørende samling under Frihedskampen, således 
vil denne artikel: <i>»Nøglen til Fremskridt«, </i>vinde Genklang og bringe 
Klaring langt udenfor Partiets Rækker, og artiklen vil blive brugt til at lukke 
af for Reaktionens Indflydelse på Landets styre og åbne for de sunde Kræfter i 
Befolkningen, og det vil ske så meget lettere, som det danske Folk ikke har 
glemt den Lære netop Frihedskampen gav: <i>»Når alle Kræfter sættes ind kan 
Fremskridtet ikke standses! «. </i>For 10 År siden befandt Verden sig i en 
Tilstand af Frygt og Uro. Den tyske Imperialisme havde rejst Hovedet og 
konsolideret sig påny. Efter Hitlers Magtovertagelse stilede den direkte mod en 
ny Krig om Verdensherredømmet. Vi var Vidner til Overfaldene på det spanske 
Folk, på Abessinien, Albanien og Østrig, noget senere på Tjekkoslovakiet. 
Samtidig udøvedes der et utåleligt Tryk på de af Tysklands Nabostater, som ikke 
direkte blev antastet, deriblandt Danmark. <b>Hvorledes reagerede 
,,Vestmagterne&quot;s Regeringer dengang ? </b>Man forrådte Spanien, man svigtede 
Østrig, man lammede Folkeforbundet, man tolererede Hitlers Krigsforberedelser og 
hans Indblanding i andre Nationers Forhold, og man solgte Tjekkoslovakiet gennem 
det skændige München-Forlig - altsammen, mens man forsvarede denne Politik med 
den pompøse Påstand, at derigennem blev Verdensfreden »sikret i vor Generation«. 
Det var ligeså herhjemme. Regeringen og de gamle politiske Partier bøjede 
ustandselig af for de tyske Krav og understøttede på den internationale Arena 
»Chamberlain-Politikken«. Det var dengang, Skandinaviske Politikere - enten det 
nu var Folkebedrag eller Udtryk for deres egen Forvirring - formulerede 
slagordet om, at »stormagterne kommer til at slette Skandinavien af deres 
militære Kalkulationer« - det var dengang, Stauning holdt sin Tale i Lund - det 
var dengang, de styrende stak Hovedet i Busken og håbede, at Uvejret vilde drive 
over, samtidig med at de gjorde, hvad de formåede for at holde Folket i 
Uvidenhed om de Farer, der truede. Man trøstede sig med, at Hitler nok »kun« 
vilde Kommunisterne og Sovjetunionen til Livs, og da noget sådant var i 
Monopolkapitalisternes og Reaktionens Interesse, så hylede man for fuld Kraft 
med i det antikommunistiske Kor, der blev dirigeret fra Berlin af Hr. Goebbels, 
og håbede, at hvis man enten begunstigede eller i det mindste ikke lagde 
Hindringer i Vejen for Hitlers forventede Felttog mod øst og for Nazisternes 
Kamp mod Kommunismen, så ville man selv få Lov til at være udenfor - eller 
muligvis endda få en beskeden Part af Byttet. Kammerater ! <b>Hvad gjorde vi 
Kommunister dengang ? </b>Vi erklærede, at Udfaldet af Krigen i Spanien var 
afgørende for, om der blev Krig eller Fred i hele Europa. Vi erklærede, at 
München-Forliget ikke betød »Fred i vor Generation«, men betød sikkerhed for den 
nye Verdenskrig. <i>Vi erklærede imidlertid også, at Folkenes og Demokratiets 
Kræfter kunde standse Hitler, slå Nazismen ned og redde Freden og dermed redde 
Danmark. </i>Vi sagde efter Hitlers Indmarch i Østrig, at endnu var det ikke for 
sent at dæmme op for den nazistiske Flom og at træffe Foranstaltninger til Værn 
for Danmarks Frihed og Uafhængighed. Vi sagde: »Læg Danmarks skæbne i Folkets 
Hænder«, og på Landspartikonferencen i Odense i 1938 formulerede vi den Politik, 
der kunde samle det danske Folk, og som viste Vejen ikke blot til en Bedring af 
Folkets Kår indadtil, men til Forsvar for vort Lands Frihed udadtil. Vi kaldte 
det danske Folk til samling om sin egen sag. Men vort samlingsråb var først og 
fremmest rettet til Arbejderklassen, som vi opfordrede til at forene sine 
Kræfter og gå i spidsen for Folket i Kampen for Frihed, Uafhængighed og tryggere 
demokratiske og økonomiske Vilkår. Vi formåede ikke før Krigen at sejre med vor 
Politik i den Forstand, at Folket aktivt sluttede op om den og sikrede dens 
Gennemførelse, selv om vor Politiks Rigtighed gik op for meget store Kredse. Vi 
lagde imidlertid Grundlaget for vort Arbejde og vor Politiks sejr i de kommende 
hårde År. Vort Parti, som havde overvundet de værste børnesygdomme - som fra 
gold sekterisme under Ledelse af Folk, der forlængst er havnet der, hvor de 
oprindelig kommer fra, og hvor de hører hjemme: i den socialdemokratiske 
Lederklike, var blevet et Parti <i>i </i>Folket og <i>for </i>Folket - viste, at 
det var sig sit Ansvar bevidst og var i stand til at anlægge en positiv Politik. 
Det styrkedes udadtil og indadtil, og det svejsedes yderligere sammen under de 
hårde storme, som rasede mod os i Efteråret og Vinteren 1939-40. <i>Derfor var 
det også i stand til, at bestå den Prøve, intet andet dansk Parti havde kunnet 
bestå, »Illegalitetens Ildprøve« under den tyske Besættelse. </i>De lammende 
slag, den tyske Nazisme og Gestapo ved danske Myndigheders Hjælp havde tænkt at 
rette mod os i 1941, hvor Hundreder af vore bedste Folk i Nattens Mulm og Mørke 
blev arresteret for senere at havne i tyske Koncentrationslejre, og hvor hele 
vor offentlige, lovlige Virksomhed blev standset og vore materielle Hjælpemidler 
beslaglagt, viste sig at være alt andet end lammende, fordi Partiet var politisk 
stærkt nok og havde en tilstrækkelig stor Kerne af trofaste, stålsatte Medlemmer 
til, at dets Arbejde ikke kunde bringes til at standse. Der skete det modsatte 
af, hvad man havde beregnet. Partiet blev hverken knust eller lammet, men var - 
også på Grund af de Forberedelser, som var truffet i Forvejen - i stand til <i>
som den første danske Organisation </i>at optage den illegale Kamp. Det 
påbegyndte Udgivelsen af en illegal Presse (»Land og Folk« var Danmarks første 
illegale Avis !), og det tog fat på sabotagens Organisering i stor Målestok. 
skønt det så ud, som om alles Hånd var løftet mod os, skønt samarbejdsregeringen 
i det Omfang, den kunde få de underordnede Myndigheder til at lystre Kommando, 
af al Magt bistod Gestapo, skønt den legale Dagspresse på den ublufærdigste Måde 
overfaldt og bagvaskede os, samtidig med, at den tiljublede Hitlers »Korstog mod 
Sovjetunionen« - så voksede Partiet i styrke, Arbejdsindsats og Indflydelse, 
således at <i>den Tid kom, hvor Kommunisternes Politik sejrede, takket være dens 
Rigtighed og takket være vor Tro på Folkets Danskhed, dets Kraft og Vilje. </i>
<b>Der rejstes i Danmark en Modstandsbevægelse, </b>organiseret på den bredeste 
Basis. Vi samarbejdede inden for denne Modstandsbevægelse på det bedste og mest 
kammeratlige med Folk fra alle Lejre, og efterhånden sluttede Folkeflertallet op 
om Modstandsbevægelsen, således at Folkestrejkerne i disse Dage for 4 År siden 
gik som en Brand over Landet og fejede samarbejdstanken og samarbejdsregeringen 
af Vejen. <i>Folket tog i August 1943 Landets skæbne i sine egne Hænder og førte 
derefter Danmark frem til den strålende Befrielsesdag den 5. Maj 1945. </i>Denne 
Dag havde det danske Folk set frem til, ikke blot som Dagen, hvor Tyskland 
skulde kapitulere og Danmark atter blive befriet for national Undertrykkelse. 
Det havde set hen til den som Dagen, hvor man skulde tage fat på at opbygge ikke 
blot et frit, men et nyt og bedre Danmark med stadig udvidede demokratiske 
Rettigheder for Folket - med en Udenrigspolitik, en økonomisk Politik, en 
Produktionspolitik, en social Politik, der overalt satte Hensynet til Landet og 
Folket i første Række, og som for stedse gjorde Ende på Monopolkapitalisternes 
og deres Forbundsfællers Herredømme, Profitjageri og Misregimente. <b>Vort 
Efterkrigstids Program. </b>Disse Tanker og ønsker fra Folket havde vort Parti 
givet Udtryk for gennem sine illegale Programskrifter under Besættelsen. I de 
illegale Pjecer »Vi kæmper for et sandt Demokrati« og »Folkets Vilje - Landets 
Lov« var udformet det arbejdende Folks Efterkrigstidsprogram for Danmark. Dette 
Efterkrigstidsprogram byggede på de samme Hovedsynspunkter som Programmet fra 
Landspartikonferencen i 1938, og det var ikke blot i Overensstemmelse med det 
store Folkeflertals Vilje og ønske, men Erfaringerne og Udviklingen senere har 
også dokumenteret, at det angav den eneste rette Politik for vort Land. Der blev 
også af samlingsregeringen efter Befrielsen gjort en Begyndelse - lad være, at 
den ikke var fuldt tilfredsstillende til at realisere disse Tanker og Ideer. Men 
hvorledes er det gået siden da ? <b>Hvorledes er situationen i Dag ? </b>
Situationen er den, at de storslåede Resultater, Folkene nåede under 
Frihedskampen mod Fascismen og i den første Tid derefter, i stort Omfang og i de 
allerfleste Lande har kunnet opretholdes, og at Udviklingen i mange Lande er 
skredet videre frem i Overensstemmelse med Folkenes Vilje og til Landenes Gavn. 
Forholdet er det, at Folkenes Vilje til Frihed og til at forme Landenes styre og 
politiske system efter Hensyn til Folkenes Vel er usvækket. <i>Samtidig har 
Reaktionen imidlertid rejst Hovedet. </i>Den har, med USA’s Dollarimperialisme 
som Fører og Hovedkraft, optaget Kampen for at konsolidere sig, om muligt 
genvinde de tabte Positioner og berøve Folkene sejrens Frugter. Den gør dette 
uden hensyn til de højtidelige Løfter. der under Frihedskampen blev givet om 
Fred og Tryghed, om Respekt for Nationernes Uafhængighed og for Folkenes 
selvbestemmelsesret. Den gør det gennem Udbredelse af Krigsfrygt, gennem Forsøg 
på splittelse af De forenede Nationer, gennem Trusler med Atombomben og ikke 
mindst gennem økonomisk Tryk og gennem Indblanding i en Mængde staters indre 
Forhold, så vel som gennem støtte til endnu eksisterende fascistiske Regeringer 
i Europa. Hvad er Årsagen, og hvad er Drivkraften til dette omfattende 
reaktionære Fremstød ? Den er at søge hos Verdens Monopolkapitalister med 
Amerikas Milliardærer i spidsen. <i>De </i>var i stand til at berige sig under 
den Krig, <i>Folkene </i>vandt over Hitler, men deres politiske Magtstilling 
blev svækket og deres fremtidige Muligheder for Profit og sikkerhed for 
storkapitalens Herredømme blev bragt i Fare. Derfor har det karakteristiske for 
hele Perioden siden den 5. Maj 1945 været Monopolkapitalens voksende 
Bestræbelser for at besværge de aktive demokratiske Kræfter, der voksede sig 
stærkere i alle Lande i Kampen mod Nazismen. Disse Bestræbelser har ingenlunde 
været resultatløse, men nogen Tilbagevenden til Førkrigstidens uomtvisteligt 
økonomiske og politiske Herredømme for Monopolkapitalen er der ikke Tale om. <b>
Nu står Verdenskrisen for Døren. </b>Dette har tvunget Monopolkapitalen og 
Verdensreaktionen til en forstærket Offensiv for at komme til at sidde fast i 
sadlen, inden Krisen for Alvor bryder løs, og for på Forhånd at skabe 
Betingelser for at lade Folkene bære den kommende Krises Byrder. <i>Derfor </i>
har USA og dets Følgesvend, det derangerede kapitalistiske England, bestræbt sig 
for at komme bort fra Aftalerne i Jalta og Potsdam dg for at nedbryde De 
forenede Nationers Principper og svække deres Handlekraft. <i>Derfor </i>har man 
ved positiv økonomisk og politisk støtte hjulpet Franco til at holde sig ved 
Magten i Spanien. <i>Derfor </i>har man nyskabt et fascistisk Terrorregimente i 
Grækenland og understøttet fascistiske og halvfascistiske Regeringer i Tyrkiet, 
i Chiang Kai Shek’s Kina og i andre Lande. <i>Derfor </i>indrettes der 
anglo-amerikanske Krigsbaser og holdes der Besættelsestropper på andre Landes 
Territorier. <i>Derfor </i>føres der gennem statsmandstaler og i Pressen en 
fantastisk Kampagne beregnet på at lægge Sovjetunionen og de nye Demokratier for 
Had eller i det mindste at mistænkeliggøre dem og på at skabe Krigsfrygt i alle 
Lande. <i>Derfor </i>arbejdes der med økonomiske Trusler og økonomisk Boycott 
overfor alle Lande, som ikke vil give sig ind under den anglo-amerikanske 
Monopolkapitals økonomiske og politiske Hegemoni. <i>Derfor </i>ledsages 
Dollarlånene af Betingelser, som betyder en uhyrlig Indblanding i andre Landes 
indre økonomiske og politiske Forhold, og <i>derfor </i>har man forsøgt gennem 
den aldrig eksisterende, men meget lovpriste og efterhånden til blå Røg 
forvandlede Marshallplan at indordne Europas økonomi under Hensynet til 
Wallstreet-Herrernes Profitinteresser. Kampen gælder Afsætningsmarkeder, 
Råstofområder og det økonomiske Herredømme over Landenes Erhvervsliv. Den føres 
så meget mere hård og skånselsløs som Resultaterne for Verdensreaktionen endnu 
er få og små. Men det viser sig - som det <i>måtte </i>vise sig - at 
Monopolkapitalen og Verdensreaktionen ikke alene støder på hårdnakket Modstand i 
alle Lande, hvor Folkene har formået at bibeholde Kontrollen over statsstyret, 
men at de reaktionære Bestræbelser også møder Vanskeligheder på Grund af de 
voksende Uoverensstemmelser og indre Modsætninger mellem Verdens kapitalistiske 
Kræfter. Begivenhederne i England og Modsætningen mellem England-Amerika er et 
tydeligt Eksempel på dette. Derfor er det rigtigt, hvad der siges i <i>
Centralkomiteens Resolution af 18. Maj i År: </i>»Selv om USA-Imperialismen og 
dens Forbundsfæller råder over store økonomiske Ressourcer og militære 
Positioner og har nået visse Resultater, så er der dog ikke verdenspolitisk sket 
nogen afgørende Forskydning til Gunst for Reaktionen. Nazismen (den rabiate 
tyske Imperialisme) med <i>dens tiltvungne Formynderskab for andre </i>stater,
<i>dens nationale Undertrykkelse, Raceforfølgelser, </i>økonomiske <i>Slaveri
</i>og <i>årelang, bestialsk Krig </i>har hos Folkene ikke blot skabt større 
afsky for Imperialismen og dens Metoder, men også hidført større Muligheder for 
en samling af Folkenes Kræfter, således at de med de nye Demokratier og 
sovjetunionen i spidsen uden Frygt og med Beslutsomhed vender sig mod nye 
imperialistiske Anslag. Derfor har hverken økonomisk Pres, Atomdiplomati, 
spekulation i Krigsfrygten eller Forsøg på at genoplive den Goebbelske 
antikommunistiske Front kunnet trænge de opbyggende Kræfter tilbage eller give 
den angloamerikanske Reaktion den eftertragtede Indflydelse. <i>Muligheden for 
en Fred i Overensstemmelse med Folkenes Tarv er stadig til stede. </i>Men som i 
Kampen for Friheden kræves der stadig sammenhold og den stærkeste Anspændelse af 
alle Fremskridtets Kræfter. Sejg Kamp for at bevare og udbygge alle vundne 
Bastioner og for at tilbageslå de reaktionære Angreb i Forbindelse med grundig 
Afsløring af de reaktionære Imperialister og deres Hjælpere er i stand til at 
sikre Folkene Freden og Landene Friheden«. <b>Udviklingen i Danmark er </b>gået 
parallelt med Verdens Udvikling og må ses i Lys af denne. Det er værd at erindre 
om, hvad der blev sagt i Resolutionen fra vort første legale Centralkomitémøde i 
Maj 1945: <i>»Det kan forventes, at reaktionære </i>og <i>folkefjendske Kræfter 
vil forsøge at skrue Udviklingen tilbage og at ødelægge Folkets Enighed i den 
Hensigt at berøve det Frugterne af disse Års bitre Kamp og Erfaringer. Vi 
opfordrer hele Folket til at være på Vagt overfor sådanne Forsøg og 
Bestræbelser«. </i>Også i Danmark har Folket og Demokratiet takket være sit 
sammenhold og sin heltemodige Kamp mod den ydre Fjende vundet meget betydelige 
Resultater, som består den Dag i Dag, uanset alle de Attentater, Reaktionen har 
gjort på dem, og uanset Reaktionens Landvinding på enkelte Punkter. <i>Det, som 
er Hovedsagen, er at det danske Folk ikke har glemt Besættelsestidens Erfaringer 
og ikke er vundet for Tilbageskridtets Politik. </i>Det har afgørende Betydning, 
at selvom det lykkedes de socialdemokratiske Ledere at forhindre 
Arbejderbevægelsens Enhed, <i>så er Arbejderklassen i Danmark ikke vundet for de 
socialdemokratiske Lederes Politik, som går ud på at søge samarbejde med 
Reaktionen og at indordne Arbejderklassen under Monopol kapitalens Interesser.
</i>Det er imidlertid lykkedes at føre splittelsen til sejr i Toppen af dansk 
Politik. Under Valgkampen i Oktober 1945 erklærede vi: Dette Valg drejer sig 
ikke om, hvorvidt Danmark skal være socialistisk eller ikke. <i>Det drejer sig 
om, hvorvidt Arbejderbevægelsens Efterkrigstidsprogram skal virkelig gøres, 
hvorvidt samlingsregeringens Linie skal videreføres af en demokratiske Regering 
efter Valget. </i>Der er ingen Tvivl om, at det overvældende Flertal af Vælgerne 
- uanset hvilket Parti, de stemte på (og Partilinierne i Danmark er jo endnu så 
gammeldags og lidet tidssvarende, at det i 1945 kunde være vanskeligt for 
Vælgerne klart at tilkendegive deres Mening) - godkendte denne vort Partis 
Opfattelse af deres ønsker og ventede, at der efter Valget vilde blive dannet en 
Regering på et Program, som betød Videreførelse af Arbejdet fra sommeren 1945. 
Det blev der imidlertid ikke. <b>Regeringsdannelse mod Folkeviljen. </b>Vi fik 
Mindretalsregeringen Knud Kristensen dannet af Folketingets næststørste Parti, 
Venstre, som havde udviklet sig til at være Landets mest reaktionære Parti, og 
som har afsløret sig som Monopolkapitalisternes mest håndgangne Parti i Danmark. 
Det er nødvendigt (selv om visse Folk ikke kan lide det) igen og igen at erindre 
om, at <i>denne Regeringsdannelse var i direkte strid med Valgets Resultat, med 
enhver parlamentarisk Rimelighed </i>og <i>med Folkets Interesser. </i>Knud 
Kristensen blev kun i stand til at danne Regering, fordi socialdemokratiets 
Ledere gik i Regeringsstrejke, og det har endnu ikke været muligt for dem at 
forklare hvorfor. De har i Almindelighed talt om, at eftersom socialismen ikke 
havde fået Flertallet af stemmerne, så måtte man overlade til de 
antisocialistiske Partier at danne Regering. Dette Argument er imidlertid blevet 
slået i stykker af H. C. Hansen, som fornylig i »Politiken« erklærede, at selv 
om socialdemokratiet ikke vil få Flertal ved et nyt Folketingsvalg, vil det 
alligevel være villig til at danne Regering, fordi, som han udtrykte det, »vi 
nærer en dyb Frygt for, at en Fortsættelse af Venstre-Regeringen vil vise sig at 
blive en kostbar Historie for Arbejderne her i Landet. Det vil vi forhindre, 
hvis vi får Mulighed derfor«. <i>Nøjagtig den samme Frygt burde man vel have 
haft i 1945, </i>men hvis Frygten for, hvad en Venstre-Regering kan tænkes at 
gøre i Fremtiden, får socialdemokratiet til at indse, at det <i>nu </i>bør være 
med til at styrte denne Regering, så er det vel egentlig en klar Erkendelse af, 
at socialdemokratiet begik en uhyrlig Fejl (for ikke at sige det, der er værre) 
ved at lade denne Venstre-Regering komme til i 1945, <i>hvor statsminister 
posten blev tilbudt socialdemokratiet. </i><b>Regeringens Regnebræt. </b>Under 
Knud Kristensens Regering er det <i>midlertidig </i>lykkedes 
Monopolkapitalisterne og Reaktionen at bryde den Udviklingslinie, som blev 
indledet af det danske Folk under Frihedskampen og fortsat af samlingsregeringen 
i sommeren 1945, som Monopolkapitalens Ministerium har Regeringen forsømt eller 
direkte saboteret Mulighederne for en hurtig Genopbygning ved Landets egne 
Kræfter. Den dirigerer Hovedparten af vor Eksport vestpå til for Landet aldeles 
utilstrækkelige Priser, uden at sikre os de fornødne Råstoffer og udenlandske 
Forbrugsvarer til rimelige Priser. Den har ophævet Kontrollen med Hjemtagelsen 
af Eksportvalutaen. Den tolererer f.eks. på Brændselsproduktionens og 
Boligbyggeriets Område - en bevidst sabotage fra Monopolkapitalisternes side, 
den begunstiger Prisstigninger, men bekæmper Arbejdernes Forsøg på at få 
rimelige Reallønninger. Dens socialpolitik er reaktionær, og den forværrer til 
stadighed og bevidst Forsyningssituationen for den brede Befolkning, hvis 
skattebyrder den samtidig forøger, mens den holder sin skærmende Hånd over dem, 
der indkasserede Formuestigningerne under den tyske Besættelse. Regeringen, som 
er kørt fast efter at have forsøgt at praktisere sine Valgparoler fra 1945 om 
alle Restriktionernes omgående Ophævelse, udarbejder nu den ene Panikplan efter 
den anden. Fælles for dem er det, at de er Nedskæringsplaner vendt mod det 
arbejdende Folk og ledsaget af Opbygning af kæmpemæssige, overbureaukratiske 
Apparater, som koster skatteyderne Penge, langsommeliggør Administrationen og 
synes at være ligefrem beregnet på at kompromittere Tanken om samfundskontrol og 
Plan i økonomien. Samtidig med, at statsministeren - med suveræn Foragt for 
Folketingets Beslutninger - driver Eventyrpolitik i spørgsmålet om sydgrænsen, 
søger Regeringen udenrigspolitisk at indordne Danmark under de mest reaktionære 
Magter, hvorved Landet står i Fare for at blive delagtig i Planer og 
Blokdannelser, som ikke er i Fredens eller i Danmarks Interesse. Regeringen og 
de reaktionære Kræfter forfusker efter Evne Udrensningen og Demokratiseringen. 
Den saboterer kynisk den af Folket krævede og af Politikerne forlængst lovede 
Forfatningsrevision. Følgen af alt dette er blevet Hæmning af Landets virkelige 
økonomiske og sociale Genopbygning. Følgen er blevet Fire for, at Danmarks 
genvundne Uafhængighed sættes over styr. Følgen er blevet en 
Forsyningssituation, dårligere og mere kaotisk end i Besættelsens værste År. 
Følgen er blevet Opløsning og splittelse i det politiske Liv, hvor samarbejdet 
er blevet afløst af en tilsyneladende alles Kamp mod alle, mens Folkets Tillid 
til statsstyret svækkes. På Baggrund af alt dette og i den givne situation 
rejser sig spørgsmålene: <b>Hvor store er Vanskelighederne ? </b>Er Danmarks 
økonomiske situation katastrofal ? Er Nedskæringsvejen den eneste farbare? Kan 
kun det arbejdende Folks Blod, Sved og Tårer - samt Dollarhjælp fra Amerika - 
give Danmark en Mulighed for at komme over Vanskelighederne ? Hedtoft synes at 
mene noget sådant, hvis man da skal dømme efter hans Tale i <i>Sønderborg </i>
den 29. Juni, hvor han stillede i Udsigt, at efter et Folketingsvalg og et 
Regeringsskifte vilde en socialdemokratisk Regering stort set være nødt til og 
have Vilje til at fortsætte, hvor, de tre K’er (Knud, Thorkil og Axel 
Kristensen) må slippe. Lad os foretage en Undersøgelse af situationen og af 
Årsagerne til Vanskelighederne, for derpå at se, hvilken Vej der skal betrædes. 
Danmarks Vanskeligheder bunder kun tildels i en almindelig Vareknaphed i Verden, 
en Vareknaphed, om hvilken man har Grund til at formode, at den delvis er 
kunstig, at den er skabt af Amerikas Monopolkapital for at tjene 
Dollarimperialisternes Interesser. Danmarks Vanskeligheder bunder først og 
nærmest i Danmarks Valutamangel, i vor Valutapukkel i England og i svigtende 
Tilførsler til Danmark af Råstoffer til Industrien og Landbruget. Men hvad er så 
Forholdet ? <b>Sandheden om Valutaknaphedens Årsager. </b><i>Forholdet er det,
</i>at Regeringen har givet skibsrederne fri Dispositionsret over 800 millioner 
kr. fremmed Valuta, først og fremmest Dollarvaluta, som de har indtjent i 
Krigsårene, og som de er blevet fritaget for at tage hjem til Landet. Ene af 
alle har skibsrederne, som hører til Monopolkapitalisternes øverste Top, fået 
denne Favørstilling. <i>Forholdet er det, </i>at Regeringen har ophævet 
Kontrollen med, at Industriens, skibsfartens, størstedelen af Fiskerieksportens 
og en Del af Landbrugseksportens i Udlandet indtjente Valuta overhovedet tages 
hjem. Det drejer sig om mere end en Milliard årligt, og kyndige Folk mener, at 
hvis man regner meget forsigtigt, snydes der i hvert Fald så meget med 
Hjemtagningen, at Danmark på den Måde mister et Par Hundrede Millioner årligt.
<i>Forholdet er det, </i>at Regeringen i det første År af sin Tilværelse søgte 
at leve op til Venstre’s Valgparoler om, at alle Restriktioner og af 
statskontrol skulde ophæves. Man overlod stort set til Importørerne selv at 
bestemme, hvad de vilde indføre, i hvert Fald fra Sterlinglandene, og uden 
Hensyn til Priserne blev der indført Råstoffer, Nyttevarer og Luksusvarer i 
Flæng, uden at man tænkte særlig på Landets Behov, men kun på, hvilke Varer der 
kunde give Importørerne og Monopolkapitalisterne størst Profit at handle med. <i>
Her har vi de konkrete Hovedårsager til Danmarks øjeblikkelige Valutamangel, </i>
og samtidig er der alene gennem Påpegning af disse Hovedårsager givet Besked om, 
hvad der kan og bør gøres for umiddelbart at rette på Forholdene. Til alt dette 
kommer imidlertid noget andet. Regeringen er Monopolkapitalisternes Regering. De 
har som Kendsgerningerne om Kapitalinvesteringen og om de store Monopolselskaber 
viser så at sige fælles Navlestreng med den anglo-amerikanske Højfinans. Derfor 
bør man vel ikke blive forundret over, at Monopolkapitalisternes Regering gennem 
hele sin Politik på Udenrigshandelens Område har optrådt på en sådan Måde, at 
Danmark er blevet delvis afhængig af Vestmagterne til skade for Landets egen 
økonomi og Genopbygning, til Fare for dets Uafhængighed. Regeringen og 
Monopolkapitalisterne ønsker handelsmæssigt kun at orientere vort Land mod Vest. 
Man har holdt Danmark bundet til at sælge mellem 70 og 90 pct. af hele vor 
Landbrugseksport til England og til så lave Priser, at Regeringen selv påstår, 
at store statstilskud er nødvendige for overhovedet at holde Produktionen i 
Gang. (Hvorvidt denne Påstand er rigtig, er så en anden sag.) I hvert Fald har 
man solgt vore Landbrugsvarer til England til Priser, som ligger langt under de 
Priser, andre Lande betaler, og man har nægtet at imødekomme andre Landes 
Anmodning om Adgang til at købe danske Landbrugsprodukter, uanset om de byder 
højere Priser end Englænderne og tilbyder os Råstoffer og Nyttevarer som 
Betaling. Har Regeringen været villig til at lægge et alt for lavt Loft over 
Priserne på vor store Landbrugseksport til England, så har den til Gengæld 
omhyggeligt undladt at sikre sig Garanti for livsvigtige Leverancer fra 
sterlinglandene, endsige Garanti for, at Priserne på de Varer, Englænderne 
leverer os, ikke stiger. Eksempelvis kan det nævnes, at Kul kunde vi købe større 
Mængder af i Polen, end vi gør i øjeblikket og til en billigere Pris end den, de 
dårlige amerikanske Kul står os i. Betingelsen er imidlertid, at vi leverer 
Levnedsmidler, i første Række Fedtstoffer til Polen. Regeringen foretrækker at 
sælge vort smør og Flæsk til England til lavere Priser, end Polen tilbyder, og 
så til Gengæld bruge vore sparsomme Dollars til at købe dyre og dårlige 
amerikanske Kul. Regeringen har netop til den såkaldte Marshall-Konference 
indsendt Anmodning om at få Lov til at købe flere Hundredtusinde Tons Oliekager 
i Argentina til en pris af over 60 øre pr.. kg, hvilket gør Brugen af disse 
Oliekager urentabel. Den vil derimod ikke tage mod et ungarsk Tilbud om Levering 
af Oliekager til en Pris af 35 øre pr. kg. Når der handles på den Måde, når 
importen så ydermere foregår planløst, og når der i hvert Fald ikke hidtil har 
været nogen Plan over Produktionen herhjemme - så er det jo klart, at det skal 
gå galt. Derfor har Regeringen også pludselig fået travlt med at offentliggøre 
den ene spareplan efter den anden og indføre alle mulige nye og bureaukratiske 
Restriktioner, hvorved den foreløbig kun har nået at skabe Kaos, samtidig med at 
den ustandselig spænder det arbejdende Folks Livrem ind og direkte truer 
Tusinder af selvstændige næringsdrivendes Eksistens. <b>Marshall-Planens Fata 
Morgana. </b>Men skal man tro den ikke-kommunistiske Presse, så er Redningen 
nær. Der har været Konference i Paris om’ den ikke eksisterende Marshall-Plan, 
og Regeringen har i et beundringsværdigt Tempo udarbejdet og afsendt en 
Bestillingsseddel, hvorigennem man rekvirerer en Kredit på 3½ Milliard, som skal 
bruges til Import i Løbet af en kort Årrække, dels af Råstoffer, dels af 
Maskiner og dels af de omtalte overdyre Foderkager, samt af et så fantastisk Tal 
som 7-8000 Traktorer om Året. Medens man stiller Befolkningen i Udsigt, at hvis 
ikke Marshall-Planen bliver til Virkelighed, og Regeringens fantastiske 
Bestillingsseddel altså ikke bliver honoreret, så vil Produktiviteten i 
Industrien synke, og stillingen kan kun rettes op, hvis Arbejderne vil opgive 
8-Timers Dagen, samtidig med at Landbrugseksporten er truet, og Landbruget står 
over for Ruin på Grund af en Høst som nærmest er Misvækst. Følgeslutningen af 
det hele må vel være den, at kun Dollar-Hjælpen og Nedskæringer kan redde 
Danmark, og hvis vi ikke I år det første, og hvis Arbejderklassen modsætter sig 
det sidste, så er den store Katastrofe over os. Heroverfor er det, vi siger: <b>
Danmark er hverken svagt eller i nogen Tvangssituation. </b>Vort Land har rige 
Muligheder, vor Industri, vort Landbrug, vort Fiskeri er konkurrencedygtigt, men 
kan ved en planmæssig Forbedring af dets Produktionsevne bringes til at yde 
langt mere. Folket er dygtigt og arbejdsomt, og gennem Frihedskampen viste det 
både Vilje og Evne til selvhævdelse. Derfor kan både de indre Forhold forbedres 
og de udenrigske Vanskeligheder overvindes, når blot der føres en Politik, som 
kan samle og aktivisere Folkets Kræfter, og som sætter alle Landets Reserver ind 
i slaget om Vanskelighedernes Overvindelse, slaget om Opbygning af det Folkets 
Danmark, vi drømte om og kæmpede for i de onde År. Vi vil intet have imod 
Dollars-Kreditter eller andre udenlandske Kreditter, hvis de ydes på sædvanlige 
åbne Betingelser, om hverken politisk eller økonomisk antaster Landets 
Uafhængighed eller vort Folks fulde suverænitet. <i>Vi ønsker derimod ikke at 
modtage Dollar-Kreditter, hvis de ledsages af Betingelser for, hvorledes vi skal 
ordne vore indre Forhold, endsige hvis Formålet med dem er at tvinge os ind i en 
imperialistisk Vestblok, som hverken er i Fredens eller i Danmarks Interesse.
</i>Vi anser ikke Danmark for så svagt eller fattigt, at det er nødvendigt at 
bibeholde eller videreføre Regeringens infame Nedskæringspolitik over for den 
arbejdende og forbrugende Befolkning. <i>Det må være muligt, </i>og <i>det er 
muligt </i>for Danmark, når vi anspænder vore Kræfter, at skalle hele 
Befolkningen anstændige Levevilkår, Mad, Husly, Klæder og Brændsel, og hvad der 
ellers er nødvendigt. <b>Landbrugets Problemer. </b>Hvad Landbruget og 
Landbrugsproduktionen angår, er Forholdet det, at den dyriske Produktion i 
øjeblikket kun er ca. 75 pct. af Førkrigsproduktionen. <i>Den væsentlige Årsag 
hertil er Manglen på Foderstof import, men en medvirkende Årsag er den 
ulyksalige høje Kornpris, som har forøget Omkostningerne ved den dyriske 
Produktion, </i>og som har fristet mangfoldige storlandbrugere til at gå over 
til kvægløst Landbrug. som Eksemplet med det ungarske Tilbud viser, kan 
Foderstofferne imidlertid købes i Udlandet til særdeles rimelige Priser, og 
efter at England har lystret Amerikas Kommando og sagt nej til en Million Tons 
Korn fra Sovjetunionen, skulde det vel ikke være udelukket, at Danmark kunde 
forsyne sig yderligere derfra. Iøvrigt er det en Misforståelse at tro, at 
Høstudsigterne i Danmark er så rent katastrofale i År. De hidtidige 
Høstberetninger har ganske vist været pessimistiske, men Tærskningernes Resultat 
viser, at de sagkyndiges Pessimisme - som så ofte før var med et mildt Ord 
overdreven. Antagelig vil Kornhøsten blive 500.000 Tons mindre end i Fjor, men i 
Fjor var Høsten til Gengæld 300.000 Tons større end Normalhøsten. En væsentlig 
Del af det manglende Korn vil i År utvivlsomt kunne erstattes derigennem, at 
mange Landmænd har Korn tilovers fra Rekordhøsten i Fjor. Manglen på hjemmeavlet 
Brødkorn kan ganske vist kun afhjælpes ved Import (iøvrigt viste 
Tærskningsresultaterne for Rug og Hvede, at det enten skyldtes en slags 
Panikstemning eller måske endog Lyst til sabotage, at man i Foråret fik så mange 
Landmænd til at pløje deres Brødkornarealer om og så Byg eller anden Afgrøde i 
stedet). Hvad Foderkornet angår, er Avlen i År større end i et normalår, og så 
må man tage i Betragtning, at Kartoffelhøsten bliver god, medens der kan ventes 
dårligere Roehøst end i Fjor. Det, vi har Brug for, er altså Import af 
Foderstoffer til rimelige Priser fra Lande, som ikke befinder sig under 
anglo-amerikansk Kontrol. Desuden Gennemførelse af Foranstaltninger, som sikrer 
Aflevering af Korn i Henhold til Kornlovens Bestemmelser (i Fjor blev der snydt 
for Aflevering af omtrent 100.000 Tons). Endvidere må vi have Kornprisen og da 
navnlig den urimeligt høje Pris på Frihandelskorn sat ned, hvorved 
Landbrugsproduktionens Omkostninger i Almindelighed sænkes, og Tendensen til at 
gå over til kvægløst Landbrug modvirkes. Gennemføres en sådan Politik, og bliver 
der samtidig gjort noget alvorligt for at modernisere det danske Landbrugs 
Teknik, så vil Landbrugseksporten kunne bringes i Vejret, uden at 
Indskrænkninger i den danske Befolknings Forbrug gennemføres. <b>Arbejdskraft og 
Udstykning. </b>Der tales fra det store Landbrugs side meget om Manglen på 
Arbejdskraft. Disse Klager har vi hørt hvert eneste År i en Årrække, men endnu 
er det da lykkedes at få Høsten i Hus og Roerne taget op. I det Omfang, 
Landbruget alligevel mangler Arbejdskraft, må man tage i Betragtning, at den i 
første Række er forårsaget af de dårlige sociale og kulturelle Forhold på 
Landet. Fordi Landbruget tjener - så store Penge, og fordi Beskæftigelsesgraden 
ved andre Erhverv er så høj, er det ganske vist efterhånden lykkedes at få 
Lønnen sat i Vejret ved Landbruget. Det viser sig imidlertid, at dette ikke er 
nok. <i>Der må sikres Landbrugets Arbejdere en kortere Arbejdstid, rimelige 
Ferie forhold, anstændige Boligforhold, sikkerhed for Helårsbeskæftigelse og 
ikke mindst Fremtidsudsigter. </i>Hvad Landboungdommens Fremtidsudsigter angår, 
er det et spørgsmål om Udstykningens Genoptagelse. Det er muligt, at man på 
Grund af de Forhold, der hersker for Byggeriet i øjeblikket (Forhold, som 
Regeringen har Hovedansvaret for, og som under en handlekraftig, demokratisk 
Regering kan forandres), støder på Vanskeligheder, når det drejer sig om at 
oprette nye Husmandsbrug på rimelige økonomiske Betingelser. <i>Men det, vil i 
hvert Fald kan gøre i den nuværende situation, er at skabe Forudsætning for at 
sætte Udstykningen i Gang, så snart de andre Betingelser bliver bedre. </i>Dette 
vil sige, at der skal fremskaffes tilstrækkelig Jord til Udstykning, og <i>det 
kan gøres derved, at alle Nazisters, Lands forræderes og Tyskeragenters Jord 
beslaglægges og uden Erstatning over går til staten, </i>som overgiver den til 
statens Jordlovsudvalg. Derved bliver der Jord nok til Oprettelse af flere 
Tusinde nye Husmandsbrug, og det er vel at mærke Danmarks fineste Agerjord, det 
drejer sig om. Da det efter de uhyrlige hele eller delvise Frifindelsesdomme, 
der er afsagt, kan lade til, at danske Dommere ikke <i>vil </i>dømme i 
Overensstemmelse med, hvad der var Meningen med Straffelovstillæget af 1940; da 
det har vist sig, at Dommerne ikke <i>vil </i>fradømme Nazigreverne deres Jord,
<i>bliver det nødvendigt gennem Rigsdagen at få vedtaget Love, som direkte 
påbyder Konfiskation af d’Herrer Schimmelmanns, Castensskjolds, Knuths, 
Sehesteds og Konsorters Godser. </i>Når Udstykningen sættes i Gang, når de nye 
Husmandsbrug skal oprettes, må man ikke gentage Fortidens Fejl. De skal have et 
så stort Jordtilliggende, at Husmandsfamilien kan klare sig økonomisk. Og de bør 
ligge i store Kolonier, således at de gennem udvidet Andelsbevægelse bliver i 
stand til ved fælles Hjælp at tage hele den umoderne Teknik i Brug. så vil 
Husmandens Arbejde blive lettere og mere lønnende, og så vil Husmandsbrugenes 
Produktion for Marked og Eksport blive større. Endnu i År bør der gennemføres 
Love, som sikrer Fremskaffelse af Tillægsjord til de Tusinder af indeklemte 
Husmænd, som på Grund af deres ringe Jordtilliggende lever i en stadig Kamp for 
at skaffe Penge til at klare Terminer, skatter og andre Ydelser, og som for at 
klare sig økonomisk må tage betalt Lønarbejde og derved ofte udsættes for at 
påføre Egnens Arbejdsmænd Konkurrence, samtidig med at de må slide langt 
hårdere, end det er berettiget at forlange. <i>Det vil kun være muligt at skaffe 
denne Tillægsjord ved Ekspropriation. </i>Og uanset om det skulde lykkes ved de 
Forhandlinger, der føres bag Kulisserne, at tilvejebringe et nyt råddent Forlig 
mellem Knud Kristensen og. Niels Peter Andreasen, så agter vi Kommunister at 
fortsætte Kampen for den rigtige Løsning i denne sag. <b>Hvad Industrien angår, 
så har Danmark først og fremmest Brug for en virkelig Produktionsplan. </b>Vi 
afviser en Paniklukning af Virksomheder som den, Forsynings- eller 
Forsømmelsesministeren netop har bebudet, og som åben bart først og fremmest 
skal tjene de store Virksomheders, altså Monopolkapitalisternes, Interesser. 
Det, vi har Brug for, er en Plan over, <i>hvad </i>der skal produceres, <i>hvad
</i>Råstoffer og Arbejdskraft skal anvendes til, og i Forbindelse hermed en 
Undersøgelse af, hvad de forskellige Virksomheder <i>kan </i>producere, hvorpå 
man tildeler dem Råstoffer, Arbejdskraft og Produktionsopgaver i 
Overensstemmelse med Landets Behov for Varer til Hjemmemarkedet og til Eksport. 
Også hvad Industrien angår, råber man op om Mangel på Arbejdskraft, og 
adskillige Ministre har været fremme for at forlange 9-Timers Arbejdsdagen 
indført. Man raser, hvis der er Fag, der kræver en forkortet Arbejdsuge, og der 
føres ivrige Forhandlinger om at få Overarbejdet gjort til en fast Institution i 
Jernindustrien. Det er nødvendigt heroverfor at gøre opmærksom på følgende: En 
Forbedring af Arbejdsforholdene (ikke mindst i de Industrier, som råber højest 
om Mangel på Arbejdskraft) og en Modernisering, eller om man vil Rationalisering 
af Produktionsprocessen - men ikke sådan, at den fylder flere Penge i 
Kapitalisternes Lommer, nej, sådan at den er til Gavn for Arbejderne - vil i høj 
Grad afhjælpe Manglen på Arbejdskraft. Endvidere må man sørge for, at 
Arbejdskraften bliver anvendt der, hvor der er Brug for den til at fremstille 
samfundsnyttige Produkter; men det skal ikke-være på slavevilkår. <i>Det skal 
være på Vilkår, der viser, at man betragter Mennesket som den værdifuldeste 
Kapital. </i>Der må desuden gennemføres sådanne sociale Reformer, at den 
Arbejdskraft, som gerne vil stille sig til Rådighed for Produktionen, ikke 
bliver nødt til at holde sig tilbage. Dette vil sige, at sociallovgivningen skal 
forbedres, hvad angår Forsorgen for Mødre og Børn. Der må - dels af det 
offentlige, dels af Industrien - indrettes tilstrækkeligt. med Vuggestuer, 
Børnehaver og Fritidshjem, således at Husmødre, der er villige til at tage 
Arbejde uden for Hjemmet, også bliver sat i stand til det. Tillige må man ophæve 
den urimelige Beskatning af Ægtefæller, der begge arbejder i Erhvervslivet. <i>
sambeskatningen, </i>som vi har den nu, må og skal afholde mange 
Arbejderhustruer fra at tage Arbejde uden for Hjemmet. <i>Hvis man gennemfører 
disse positive Foranstaltninger, vil det vise sig, at der kan skaffes 
Arbejdskraft nok uden sådanne kulturelle Tilbageskridt som en Forlængelse af 
Arbejdsdagen. </i><b>Lønninger og Priser. </b>Man beklager sig iøvrigt over 
Arbejdernes Krav om højere Lønninger og erklærer, at sådanne er en Hindring for 
Produktionen. Disse Beklagelser hører ingen steder hjemme. Det kan man se i 
Praksis af Burmeister &amp; Wain’s Krav om 2000 flere Arbejdere, Krav, som 
fremsættes, uden at man taler om, at Lønningerne er for høje. Enhver, der har 
nationaløkonomisk Indsigt, ved også, hvilken forholdsvis ringe Rolle 
Arbejdslønnen i Virkeligheden spiller for Produktionsomkostningerne og for 
Varens endelige Pris. Naturligvis er det ikke noget Ideal i sig selv at få 
Lønningerne forhøjet og bestandig forhøjet. Men her i Landet gennemføres der 
ikke en rimelig og retfærdig Prispolitik. Vi har nok en Priskontrol, men for det 
første har den ikke ført til noget <i>Prisstop, </i>og for det andet tager den 
ikke sigte på at sætte Prisen ned på Områder, hvor dette er muligt, og hvor det 
i Virkeligheden er samfundsmæssigt nødvendigt. For det tredie udøves den i 
Praksis så uretfærdigt, at den går ud over de små Næringsdrivende, men giver 
Monopolkapitalisterne, de storindustrielle og storhandlen frit slag. Derfor har 
vi haft en så uafbrudt Kæde af Prisstigninger, at den endogså er kommet til 
Udtryk i det af Regeringen systematisk forfalskede Pristal. (Må jeg komme med en 
indskudt Bemærkning: Da Regeringens nye Vidunderbarn, Indenrigsminister <i>Arnth 
Jensen</i>, var på Besøg hos Grundejerne, lovede han dem, at han nok skulde 
finde nogle Folk, som kunde udarbejde en statistik, der beviste, at der ikke er 
Bolignød her i Landet. Det er <i>Arnth Jensen</i> ligegyldigt, om de husvilde må 
sove i Bunkers eller under åben Himmel, når bare de kønne og tålmodige Tal står 
på det tålmodige Papir.) På lignende Måde opererer man jo med Pristallet. Man 
sørger for, at det bliver beregnet på en Måde, så Prisstigningen syner meget 
lidt eller slet ikke. Alligevel har selv det forfalskede Pristal måttet 
registrere, at der er sket <i>nogen </i>Prisstigning, endda i en Grad, så der 
sker en beskeden Pristalsregulering af Lønningerne. Det <i>er på Grund af disse 
stadige Prisstigninger, som forringer Lønnens Værdi, at Arbejderne i simpel 
Nødværge forlanger Lønforhøjelse. </i>Fagbevægelsen er i denne situation nødt 
til at sige rent ud: <i>Før man totalt standser Prisstigninger og indleder 
Prisnedsættelser, kan vi ikke af lade fra at kræve og at tiltvinge os 
Lønforhøjelser og slet ikke ind lade os på at diskutere Lønstop. </i>Kampen for 
Lønforhøjelser er under de givne Forhold den eneste effektive Forholdsregel til 
Forsvar mod Monopolkapitalisternes Politik, hvad Priser og Vareforringelser 
angår. <b>Fiskeriets Afsætningsvanskeligheder. </b>Hvad Fiskeriet angår, er det 
i Forholdet til andre Erhvervsudøvere endda ganske usædvanlig produktivt og 
leverer navnlig usædvanlig mange Varer til Eksport. Derfor bør samfundet hjælpe 
Fiskerne til ikke blot at forbedre Fangstmulighederne, men også at sikre 
Afsætningen af al den Fangst, der kan bringes i Land. Fiskerne har selv vist 
Vejen gennem deres Forslag om Oprettelse af samlecentraler, Isværker, 
Hermetikfabriker o. s. v., således at Fangsten til enhver Tid kan afsættes, så 
snart den ilandbringes, og derpå om fornødent opbevares eller bearbejdes til 
senere salg i Indlandet eller Udlandet. Fiskerne er imidlertid for fåtallige, 
for økonomisk svage og har for lidt organisatorisk styrke og Erfaring til at 
klare alt dette. Men hvis staten vilde interessere sig for det og yde Fiskernes 
Andelsbevægelse Hjælp og støtte dertil, så kunde det ordnes. Det burde gøres, 
ikke for Fiskernes skyld alene, men for Landet og dets økonomis skyld. Desværre 
må det erkendes, at sandsynligheden for reelle Fremskridt på dette Område 
umiddelbart er ringe, fordi Fiskeriets Interesser altid er blevet misrøgtet, så 
længe de har skullet varetages af Landbrugsministeriet, og fordi 
Fiskeridirektoratet er en meget bureaukratisk Institution, som efterhånden kun 
få Fiskere i Landet har Tillid til. På dette som på næsten ethvert andet Område 
har vi Brug for en ny Regering med en ny Ånd og Politik. <b>Monopolernes Magt 
skal brydes. </b>Det er en Betingelse for den heldige Gennemførelse af en sådan 
Produktionspolitik, at Monopolkapitalens Magt i Danmark bliver brudt. Det kan 
ikke længere tolereres, at de store monopoliserede Industrier og 
Finanssammenslutninger er i stand til at dommere det økonomiske Liv og 
derigennem den økonomiske Politik herhjemme, hvorved de ikke alene udbytter det 
arbejdende og forbrugende Folk, men også på det blodigste udplyndrer hele 
Mellemstanden og samtidig på væsentlige Områder gør Demokratiet illusorisk. Det 
er Monopolkapitalisterne, der står bag sabotagen af Boligbyggeriet. Det er dem, 
der unddrager Landet betydelige Valutatilførsler. Det er dem, der fordyrer 
Befolkningens Livsfornødenheder. Det er dem, der bag Regeringens og Rigsdagens 
Kulisser arbejder som et »tredje Tinge og udøver folkefjendtlig Indflydelse på 
såvel Lovgivning som Administration. De burde forlængst være sat under effektiv 
samfundskontrol, men noget sådant er ikke sket. Hvor galt det er fat, kan man 
forstå, når man erindrer sig, at selv Danmarks Nationalbank ikke er statseje, 
men en delvis Privatbank, hvor de store Monopolkapitalister i Virkeligheden 
bestemmer Kursen. Vi må have gennemført <i>en virkelig effektiv samfundskontrol 
med Monopolerne, </i>en Kontrol med Udbytte- og Tantiemebetaling og med den 
Form, hvorunder Investeringen i Erhvervslivet foregår. samtidig må Danmark 
begynde at betræde den Vej, andre Lande forlængst og med stort Resultat er slået 
ind på: <i>Nationaliseringen</i> - Overgang til samfundseje - af de vigtigste og 
samtidig mest ondartede Monopolforetagender herhjemme må sættes i Gang. I første 
Række kommer Nationalbanken og andre betydningsfulde Pengeinstitutter, såvel som 
Forsikrings væsenet. For Industriens Vedkommende må der i første Række tænkes på 
Cementindustrien, som behersker praktisk talt hele Produktionen af 
Byggematerialer. Men dernæst andre samfundsvigtige Industrier, som er særlig 
egnet til Nationalisering, f. eks. sukkerfabrikkerne. <b>En ligelig Fordeling 
til Befolkningen. </b>Manglen på almindelige daglige Livsfornødenheder - den 
Mangel, som den brede Befolkning mærker - vil i meget høj Grad kunne afhjælpes, 
hvis der blot sørges for <i>en lige lig Fordeling til Befolkningen </i>af alle 
Varer, der er Knaphed på. Med de manglende og mangelfulde Ordninger, vi har nu, 
er det en Kendsgerning, at mens Velhaverne i Kraft af deres gode Forbindelser 
eller ved sortbørskøb kan skaffe sig Varer i Overflod, så lider den ubemidlede 
Befolkning Mangel. Et Eksempel på disse Tilstande er den fantastiske Kødordning, 
som man nu forsøger at sætte i Værk. Den lægger smerten på <i>Forbrugerne, </i>
den lægger Byrden ved Ordningens Administration på de <i>Handlende, </i>og den 
nødvendiggør skabelsen af et <i>bureaukratisk Embedsmandsapparat, </i>som bliver 
langt større og får langt mere indviklede Opgaver, end hvis der blev gennemført 
en enkel Mærkerationering efter det Mønster, der I. Eks. findes i Sverige. Ved 
en sådan retfærdig Fordeling af Kødet vilde Flertallet af Husholdningerne i 
København sikkert få <i>mere Kød end hidtil, </i>skønt Regeringen har skåret 
Tilførslerne til Hovedstaden som Helhed ned. <i>Rationering er ikke i sig selv 
noget ideelt eller eftertragtelsesværdigt, men når der er Knaphed på en Vare, 
eller når spekulanter og andre skadedyr forhindrer, at den når ud til 
Forbrugerne på retfærdig Måde, så må staten gennem en retfærdig Rationering 
sørge for det fornødne. </i><b>Skattelovgivningen og skatteudskrivningen </b>bør 
reformeres omgående. Hvor på trængende nødvendigt dette er, derom vidner de 
mange Resolutioner og Forslag, Konferencen har modtaget fra Partiets 
Organisationer over hele Landet. Må jeg i denne Forbindelse sige, at 
Partiledelsen glæder sig over den Aktivitet, som disse Henvendelser er Udtryk 
for. Det skal i vort Parti altid være sådan, at hvis man i en Partiorganisation 
- det være sig en Afdeling, Byledelse eller et Distrikt har Ideer og Meninger 
vedrørende Landets og Partiets Politik, så har man naturligvis ikke blot Ret, 
men Pligt til at gøre Partiledelsen bekendt med dem for på denne Måde at 
befrugte dens Arbejde. Partiet skal arbejde på den Måde, at mens Ledelsen fra 
oven gennem alle Led skal holde Partiet og dets Medlemmer informeret om, hvad 
den beskæftiger sig med, og hvilke politiske Beslutninger den træffer, samt 
hvorledes de skal føres ud i Livet, så skal Medlemmernes Meninger om situationen 
og om Partiets Politik føres frem til Partiledelsen, således at vil et 
kollektivt samvirke kan fastlægge den Politik, som er rigtig, og som er i 
Overensstemmelse med Folkets Meninger og ønsker. Men det var skatteudskrivningen 
og skattelovgivningen, jeg vilde sige noget om. Når man kræver Reformer, plejer 
Finansministeren at henvise til skattekommissionen og forklare, at før denne 
langsommeligt arbejdende Kommission er færdig med sit Arbejde, bør man ikke 
pille ved det eksisterende skattesystem. Dette har dog ikke fået ham til at 
pålægge sig noget? Begrænsninger, hvad Udskrivning af nye skatter angår. I Løbet 
af de sidste 2 År har Regeringen (tildels endda ved socialdemokratisk støtte) 
pålagt Befolkningen <i>nye indirekte skatter til et Beløb af 500 Millioner om 
Året, </i>og den fortsætter med at opkræve dem, til Trods for at Begrundelsen 
for dem er delvis bortfaldet, og til Trods for at der er et meget stort Overskud 
på statens Driftsregnskab. <i>Disse indirekte skatter </i>bør <i>snarest muligt 
afskaffes. </i>Samtidig er det imidlertid nødvendigt, at man uden at afvente 
skattekommissionens Betænkning får revideret skalaen for Indkomstskatten til 
staten. Den er sidst fastsat i 1931, hvor indtægts- og Prisniveauet var et helt 
andet end nu. De. som dengang havde almindelige Arbejderindtægter, betalte en 
meget ringe eller slet ingen statsskat. Nu er deres Indtægter steget (omend de 
ikke har fulgt Trit med Prisstigningerne og Vareforringelserne), men da skalaen 
er den samme som i 1931, skal der nu af Arbejderindtægterne svares en meget stor 
statsskat. Det er endogså så galt, at Rentemodtagerne, som før Krigen højst 
svarede nogle få Kroner i Kommuneskat, nu ikke alene skal betale højere 
Kommuneskat, men samtidig et betydeligt Beløb i statsskat. Bortset fra. at Folk, 
der kun har Alders eller Invaliderente at leve af, overhovedet burde være <i>
fritaget </i>for <i>at betale skat, </i>så bør skalaen for Indkomstskat til 
staten revideres, så den passer til det nuværende Pris- og Indtægtsniveau. Hvis 
staten har Brug for en lige så stor samlet Indtægt af Indkomstskatten som 
hidtil, så kan dette sikres ved, at skatten på de store Indtægter forøges. <i>
Man bør samtidig i Kommunerne sørge for at ændre Ligningsgrundlaget ved at hæve 
det såkaldte Nulpunkt. </i>Det er allerede sket i adskillige Kommuner, og det er 
overalt Kommunisterne, der har ført Kravet frem og vist Vejen. Der kan være 
meget endnu at sige om skatterne. Men dette vil Robert Mikkelsen beskæftige sig 
med i et særligt Foredrag. Jeg vil kun yderligere nævne Nødvendigheden af <i>en 
Reform af Jordbeskatningen </i>her i Landet, så Princippet om <i>lige skat på 
lige Jord </i>gennemføres. samtidig er det rimeligt at arbejde for en Ændring af 
Reglerne for Landbrugets Indkomstbeskatning, således at Landbruget beskattes i 
Forhold til dets faktiske Indtjeningsmuligheder, hvilket vil betyde, at den 
dygtige Landmand, der arbejder mere produktivt, får en gunstigere stilling, eg 
samtidig vil sikre, at Landbruget bliver beskattet mere retfærdigt sammenlignet 
med andre Befolkningskredses Indtægtsbeskatning, end Tilfældet er nu. <b>
Socialpolitikken skal forbedres. </b>Jeg har allerede berørt det, da jeg talte 
om Forholdsregler til Fremskaffelse af Arbejdskraft til Industrien. Men 
sammenfattende kan jeg sige, at vi har Brug for en socialpolitik, som garanterer 
ordentlige Arbejdsvilkår i By og på Land, som sikrer betryggende Leveforhold for 
gamle, Invalider og andre arbejdsudygtige, som reviderer Fabriksloven, som 
afskaffer 13-Ugers Bestemmelsen i Ulykkesforsikringsloven, og som indfører en 
virkelig Forsorg for Moder og Barn. Dette kan ske ved Gennemførelse af 
Foranstaltninger i Overensstemmelse med Forslaget fra Befolkningskommissionen, 
som den kommunistiske Rigsdagsgruppe har taget Initiativet til at få behandlet i 
Folketinget. <b>Bureaukratiet i den offentlige Administration </b>er ved at tage 
Overhånd. Det er på Tide, at Kampen tages op mod Bureaukratismen, som er et Levn 
fra Enevælden, men overtaget af Kapitalismen og udvidet af Monopolkapitalisterne 
som et Middel til at tjene deres Interesser. Det er øjensynligt, at den 
nuværende Regering og ikke mindst dens Forsyningsminister på Trods af Venstres 
Valgagitation fra 1945 ustandselig udvider statsbureaukratiet, formodentlig <i>
også </i>med det Formål at gøre det hele mere indviklet, så Menigmand ikke kan 
gennemskue statens Karakter, og så statsindgreb bliver lagt for Had. Det er 
desuden klart, at Administrationen må blive så meget mere bureaukratisk, dyr, 
indviklet og omstændelig, når man undlader at gennemføre enkle Foranstaltninger, 
der virkelig skærer igennem over for storkapitalen og dens sabotage af 
Produktionen og Fordelingen. som Eksempler kan man nævne Kødordningen, 
Priskontrollen, Varedirektoratet og Virvaret hvad Byggeriet angår. En Politik, 
der består i effektive og derfor også klare og enkle Bestemmelser rettet mod 
Monopolkapitalen, en Politik, som i videst muligt Omfang lægger Bevisbyrden for 
Nødvendigheden af Prisstigninger over på Kapitalisterne, den vil formindske 
Bureaukratiet og spare en Masse dyr Administration. Når det drejer sig om 
statens Indgreb i Erhvervslivet, bør Administrationen selv råde over absolut 
dygtige Fagfolk, så den ikke er afhængig af »Råd« og »Vejledninger« fra de store 
Erhvervssammenslutninger, hvilket aldrig kan blive til Gavn for Forbrugerne, men 
som Regel betyder, at Love og Foranstaltninger administreres, som det passer i 
Monopolkapitalisternes Kram, medens de mindre erhvervsdrivende sidder med 
smerten. <b>Udrensningen efter Besættelsestiden </b>skal gøres færdig. Efter at 
man i 1½ År har forkyndt, at nu vilde den parlamentariske Kommission snart være 
færdig med sit Arbejde, viser det sig, at den ikke er kommet Halvvejen, og da 
der nu er Udsigt til Valg, har Kommissionens Ledelse pludselig fået travlt. 
Dette glæder os, og det glæder os også, at den samtidig er kommet til at 
beskæftige sig med noget virkelig betydningsfuldt, nemlig Myndighedernes 
samarbejde med Gestapo og med, hvem der havde Ansvaret for disse Handlinger. Vi 
må have Undersøgelserne af Besættelsestidens Politik gjort færdig og 
Resultaterne lagt frem til Folkets Bedømmelse. Vi må have de ansvarlige for 
Landsforræderi og landsskadelig Politik draget til Ansvar. Dette Arbejde skal 
gøres, for at Danmark kan lære af Erfaringerne og undgå de Fejl eller det, som 
er værre, der blev begået før og under Besættelsen. Vi <i>må samtidig have 
Forsvaret, Politiet og Embedsmandsvæsenet gennem gribende demokratiseret. </i>
<b>Hvad Forsvaret angår </b>skal vi ikke blot have det opbygget demokratisk og 
fyldt med demokratisk Ånd - den sidste Tids Afsløringer i LAND OG FOLK viser jo, 
at der er store Mangler - men vi skal samtidig have det tilrettelagt efter 
Hensynet til Danmarks Tarv og Muligheder. Vi tror, at Danmark kan klare sig med 
at bolde adskilligt færre soldater indkaldt til tvungen Militærtjeneste, end 
Tilfældet er nu, og dette kan nås bl.a. ved Hjælp af <i>kortere Tjenestetid. </i>
Det må sikkert være muligt at gennemføre en betryggende Forsvarsordning med 
betydeligt mindre Udgifter end dem, staten i øjeblikket har. samtidig bør vort 
Forsvar med en eventuelt Krigssituation for øje gøres mere effektivt gennem 
Udbygning af Hjemmeværnene og yderligere støtte fra statens side til 
Hjemmeværnene. <b>En Forfatningsrevision </b>med 21 Års Valgret blev lovet 
Befolkningen allerede i 1945, men <i>under statsministerens kyndige Mangel på 
Ledelse er Forfatningskommissionen ikke kommet ud af stedet. </i>Vi ved os i 
Overensstemmelse med Folkets overvældende Flertal, når vi kræver en snarlig 
Revision af Danmarks Riges Grundlov, således at Folkets Frihedsrettigheder 
bliver sikret og udvidet, at Ungdommen får Valgret, og at den Fortidslevning, 
der hedder Landstinget, bliver afskaffet. <b>Det gælder først og sidst: Danmarks 
Uafhængighed ! </b>Alle disse indenrigske Problemer er uløseligt forbundet med 
vor udenrigske stilling og vor Udenrigspolitik. Forudsætningen for, at vor 
økonomi herhjemme kan bringes på Fode, og at Priserne kan bringes ned i et 
fornuftigt Leje, er at der brydes radikalt med den Linie for Udenrigshandel, som 
er blevet fulgt af Venstre-Regeringen. Forudsætningen for, at vi kan få de 
nødvendige Forsyninger til Landet er, at vi ikke dirigerer vor Eksport i een 
bestemt Retning, men søger samhandel med alle Lande, som har Mulighed for at gå 
ind i en Vareudveksling med os. Forudsætningen for, at vi selv kan bestemme over 
vor økonomi, over vort Produktionslivs Retning og over vore indre Forhold, er, 
at <i>vi ikke gør os økonomisk afhængige af enkelte stormagter eller modtager 
Lån på Betingelser, som er en Krænkelse af vor Uafhængighed og af vor indre 
suverænitet. </i><b>Danmarks Udenrigspolitik. </b>Skal på det økonomiske som på 
det politiske Område udelukkende have til Formål at tjene Landets og Folkets 
Vilje og at værne vor Uafhængighed, som i denne Tid er ude for de alvorligste 
Trusler. Vi må træde op mod alle direkte Attentater på dansk suverænitet, som vi 
bl.a. oplever dem i spørgsmålet Grønland, og vi må føre en Udenrigspolitik, som 
ikke gør det muligt, at Danmark på nogen Måde inddrages i eller kan blive 
mistænkt for at gøre Tilnærmelser til nogen Art magtpolitisk Blokdannelse. At 
der herhjemme findes kraftige Tendenser til at indordne Danmark under en 
Vestblok, ved vi. Ikke alene i Regeringen, men også andre steder findes sådanne 
Tendenser. De kommer tydeligt til Udtryk gennem den ensidige proamerikanske 
Orientering, der besjæler størsteparten af den danske Dagspresse. Danmarks 
Udenrigspolitik må tilstræbe at betrygge vort Lands sikkerhed udadtil, og vi må 
inden for De, forenede Nationer lægge, vort Lod i Vægtskålen for at betrygge 
Verdensfreden, for at bremse dem, der driver Ophidselseskampagne med en ny Krig 
for øje, og for at isolere de endnu eksisterende fascistiske Magter, ja, for at 
medvirke til Udryddelse af Nazismen og Fascismen, - hvor den end findes. <b>
Dette gælder ikke</b> <b>mindst i Forholdet til Tyskland </b>og i Forhold til 
det spørgsmål, der hedder at skabe sikkerhed for sydgrænsen. Vi afviser den 
Eventyrpolitik, som Knud Kristensen og hans ligesindede er Talsmand for, hvad 
enten de er det af et ærligt, omend forvirret sindelag, eller de er det for at 
få Folk til at glemme det økonomiske Kaos, Regeringens Virksomhed har medført. 
Vi anerkender ikke, at der i Løbet af to År kan være sket et totalt nationalt 
Omslag i Sydslesvig, og jeg må sige, at efter at have studeret Grænseflytternes 
sidste Publikationer herhjemme, så er selv jeg, der burde være blevet hærdet, 
rystet over den skamløse Gemenhed, hvormed man stiller Kendsgerningerne på 
Hovedet og forsøger at stikke det danske Folk Blår i øjnene. Grænseflytterne går 
nu så vidt som til at erklære, at to Trediedele af Befolkningen i Sydslesvig er 
ærlige Demokrater og ærlige og bevidst dansksindede. Enhver, som kender det 
mindste til den historiske Udvikling i Sydslesvig, som kender de nationale 
Tilstande før 1848, som har fulgt med i den senere Udvikling, og som har set, 
hvorledes det store Flertal af Sydslesvigs Befolkning stemte nazistisk allerede 
før Hitler kom til Magten, ved jo, at en sådan Omvendelse er umulig. <b>
Sikkerhed og Tryghed for Danmarks sydgrænse. </b>Vi er interesseret i, at der 
skabes <i>sikkerhed og Tryghed for Danmarks syd grænse. </i>Det gøres ikke ved 
at flytte Grænsen ned til Ejderen. Det gøres først og fremmest derved, at 
Nazismen og Militarismen udryddes i Tyskland. Dens Rødder, som hedder 
Monopolkapitalisternes og Godsejernes Magt, må overskæres, og kun herigennem kan 
der skabes Forudsætning for et virkeligt demokratisk Tyskland. For Danmarks 
skyld, og for at sikre vor sydgrænse, bør Kræfterne koncentreres om at 
understøtte en sådan Udvikling i Tyskland, og ikke om at flytte en Grænse, som i 
1920 blev draget i Overensstemmelse med den virkelige nationale sindelagsgrænse. 
Indre sikkerhed mod mulige fremtidige Forsøg på at skubbe Grænsen nordpå skabes 
ved, at man gør det, vort Parti foreslog allerede før Krigen. <i>Det danske 
Sønderjylland bør systematisk forstærkes økonomisk, politisk og nationalt, så 
det i alle Henseender kommer på Højde med det øvrige Danmark. </i>Sønderjylland 
er relativt tyndt befolket. I Sønderjylland er der procentvis flere store Gårde 
end i det øvrige Land, og de store Gårde råder over en større Del af Jorden end 
i det øvrige Land. Dels gennem Udstykning af de større Gårde, dels gennem 
Kultivering og Udstykning af de store Arealer i Sønderjylland, der nu kun 
benyttes til Græsning, kan man sørge for, at der vokser Tusinder af nye Landbrug 
op i Grænselandet, hvorved Befolkningstætheden vil stige, og der opbygges et 
effektivt Folkeværn mod syd. sådan Udvikling af Sønderjyllands Landbrug vil 
forøge hele Landsdelens Velstand, og parallelt hermed må gå et statsledet 
Arbejde for at udvikle de sønderjyske Byer og sørge for, at de får lige så megen 
Industri, som der findes i andre tilsvarende danske Byer. Dette vil ikke alene 
styrke Landsdelen økonomisk. Det vil også bevirke, at den sønderjyske 
Arbejderklasse bliver mere talstærk. Også dette vil være en national Fordel, da 
det jo under hele Frihedskampen er dokumenteret, at Arbejderklassen var en af de 
nationalt mest bevidste Dele af det danske Folk. <b>Hvorledes skal hele denne 
Politik føres til sejr ? </b>Det skal gøres ved støtte af det danske Folk og ved 
Mobilisering af alle Folkets Kræfter. Kun en lille Klike af Monopolkapitalister 
og reaktionære har Interesser modsat denne Politik, og det gælder om at rejse 
hele det øvrige Folk uanset politiske Anskuelser til fælles Kamp for Folket og 
Danmark. Arbejderklassen er klar til at gå i spidsen i denne Kamp. Vi ved jo, at 
den Politik, som .vort Parti forfægter, og som er i Overensstemmelse med, hvad 
vi kæmpede for før Krigen, og med vort Efterkrigstidssprogram, som vi 
udarbejdede under Illegaliteten, er Udtryk for alle Arbejdernes Mening, uanset 
om de er bevidste Tilhængere af vort Parti eller ikke. Fagbevægelsen kommer til 
at spille den største Rolle, når det drejer sig om at sætte en stopper for 
Venstre-Regeringens reaktionære Virksomhed og at fremtvinge en økonomisk og 
social Politik i Overensstemmelse med Folkets Interesser. For at Fagbevægelsens 
Kamp kan blive forstået og få støtte i hele den øvrige arbejdende og frisindede. 
Befolkning, er. det imidlertid nødvendigt, at de faglige Kampe føres på en Måde, 
så den brede Befolkning kan indse deres Berettigelse. For at udtrykke det 
konkret: Under en Overenskomstsituation, for slet ikke at tale om en strejke 
eller Lockout, er det ikke nok, at Fagorganisationerne fører denne Kamp 
udelukkende med de gammelkendte og traditionelle Metoder. Nej, man må søge 
Kontakt med Folket Gøre hele Befolkningen klar over, hvad. Kampen drejer sig om, 
hvem den er rettet mod, og hvilke Konsekvenser dens Udfald kan få. Den Del af 
Befolkningen, som de radikale Voldgiftstilhængere kalder for »Trediemand«, skal 
oplyses om, at Kampen føres mod Monopolkapitalisterne. og at den ikke blot er i 
Arbejderklassens, men også i Mellemklassernes Interesse. Men det er først og 
sidst nødvendigt, at alle Arbejdere står ubrydeligt sammen under sådanne faglige 
Kampe og ved aktiv solidaritet hjælper kæmpende Klassefæller til sejr. <b>
Stillingen </b>i <b>Arbejderbevægelsen. </b>Vi har i den forløbne Tid set, at 
det Parti, som endnu er det største inden for Arbejderbevægelsen, 
socialdemokratiet, i Kraft af sin officielle Politik og sine Lederes Anskuelser 
søger at sprænge Arbejderklassens Enighed, og at det bestræber sig for at komme 
i samarbejde med de borgerlige Partier. Efter at de socialdemokratiske Lederes 
Politik praktisk var blevet forkastet af de danske Arbejdere under 
Besættelsestiden, kunde det se ud, som om disse Ledere havde lært af 
Erfaringerne. De erklærede sig i 1945 for Tilhængere af Enheden, men søgte kun 
et Påskud til at forhindre denne Enhed. De overlod i Efteråret 1945 
Regeringsmagten til Knud Kristensen for derefter gennem en larmende Opposition 
at give Indtryk af at være i skarp Kamp mod ham og hans Politik. Oprigtigheden 
af denne Opposition får man sine Tvivl om, når man tænker på, hvorledes <i>
Hedtoft </i>i sønderborg bebudede, at efter et Valg vilde socialdemokratiet føre 
i Hovedsagen samme Politik som Knud Kristensen, og når man iagttager de 
socialdemokratiske, Lederes ublufærdige Frierier til det radikale Parti, som de 
efter Oktobervalget 1945 skælder ud som »antisocialistiske«. Spørgsmålet er 
ganske enkelt dette: <i>Enten </i>vil socialdemokratiet arbejde for de politiske 
Principper i »Fremtidens Danmark og gennemføre en Politik i Overensstemmelse med 
deres Opposition mod Knud Kristensen, <i>eller </i>også vil det i samarbejde med 
de borgerlige Partier føre Nedskæringspolitikken videre under samtidig 
splittelse af Arbejderklassen. Meget tyder på, at de socialdemokratiske Ledere 
har mest Lyst til det sidste. Det er vor Opgave ikke alene at kæmpe for den 
Politik, som vi ved, alle Arbejdere er Tilhængere af, men også at drage Omsorg 
for, at de socialdemokratiske Lederes splittelsesarbejde bliver resultatløst. <i>
Arbejderbevægelse skal ikke stilles i Reaktionens og Monopolkapitalisternes 
Tjeneste.</i> <b>Kammerater ! </b>Vor Partikonference afholdes på Årsdagen for 
Udbruddet af de historiske Folkestrejker i Odense 1943. Den afholdes samtidig i 
en høj spændt indenrigspolitisk situation. Regeringen er rådvild med Hensyn til, 
hvilken Politik det er muligt for den at gennemføre, og dens hidtidige 
Virksomhed har gjort den forhadt af Befolkningens Flertal, og svækket dens 
støttepartier. Samtidig nærmer det tidspunkt sig, hvor Afgørelsen skal træffes, 
om Danmark skal bevare sin Uafhængighed eller blive en økonomisk Træl og en 
politisk Vasal for de imperialistiske Vestmagter. Det er disse omstændigheder, 
som får Knud Kristensen til at fortsætte sine provokatoriske Taler om 
Sydslesvig. Det er disse Omstændigheder, som har tvunget Regeringen til at 
indlede de såkaldte storpolitiske Forhandlinger om Dannelse af en 
samlingsregering med socialdemokratisk støtte, men med Udelukkelse af 
Kommunisterne. Om der kommer noget Resultat ud. af disse, kan, ikke siges i Dag. 
Men der er i hvert Fald større Muligheder end nogensinde før for, at. vi nu får 
det Folketingsvalg, som vil betyde Knud Kristensen-Regeringens Død og give 
Mulighed for en ny Politik. Vi Kommunister er de eneste, som kræver og for Alvor 
har krævet Regeringens Afgang og Folketingsvalgets Afholdelse. <i>Vi kræver 
imidlertid ikke blot en ny Regering, men vi kræver en Regering; som vil føre en 
ny Politik i Overensstemmelse med Folkets Krav og Danmarks Interesser. </i>Hele 
vor Politik han sammenfattes i dette ene: Nu gælder det om at kæmpe for Danmarks 
økonomiske og politiske Uafhængighed. Denne Kamps Udfald er afgørende for, om 
Danmark skal få de fornødne forsyninger, om Befolkningens Levevilkår skal blive 
forbedret, om Danmark skal blive økonomisk stærkt, og om der skal gøres sociale 
og demokratiske Fremskridt herhjemme. Vi sætter os som Mål at føre en sådan Kamp 
til sejr. Mulighederne herfor er til stede. <i>Under Besættelsen, </i>da vort 
Parti måtte kæmpe illegalt og højst talte 5.000 Medlemmer, formåede vi at Vinde 
omtrent hele det danske Folk til aktiv Deltagelse i Modstandskampen, at vælte 
Scavenius-Regeringen og at ændre Danmarks Politik til Trods for, at Tyskerne var 
i Landet. <i>Nu </i>er vort Parti større og stærkere, vi kan arbejde legalt, og 
Kampen kan føres med fredelige Våben. skulde vi da ikke være i stand til i 
spidsen for Arbejderklassen at genskabe det danske Folks sammenhold og rejse det 
til forenet Kamp for at forandre den politiske og økonomiske Udvikling i vort 
Land til Gavn for Folket og Danmark !</p>
<b>
<p align="CENTER">Fusioner og koncerner</p>
</b>
<p align="JUSTIFY">Selvom Danmark efter 2. verdenskrig er gået over fra at have 
landbruget som det dominerende erhverv, og har gennemløbet en periode af en 
meget kraftig industrialisering, så har dette ikke betydet oprettelsen af 
egentligt nye dominerende industrigrupper. Karakteristisk for udviklingen har 
det været, at de store gamle monopoler enten har været i stand til at vokse med 
udviklingen eller efterhånden har overtaget kontrollen med nye 
enkeltvirksomheder efterhånden som disse voksede sig store, hvis de ikke er 
blevet om dannet til underleverandører De egentligt nytilkomne er de store 
udenlandske selskaber, væsentligst indenfor olie og auto- mobilbranchen. 
Væsentligste omdannelser har været, at den gamle finanskapital bag 
industrifusionerne i forrige århundrede er blevet omdannet til industrikapital, 
der nu omvendt kontrollerer bankerne, og at den internationalt baserede 
handelskapital har overtaget kontrollen med en væsentlig del af 
industrikapitalen. I modsætning til Sverige er den danske monopolkapital kun i 
ringe grad blotlagt. Der var ganske vist i 1950’erne nedsat en <i>
Trustkommission </i>med ret vidtgående beføjelser til at undersøge 
konkurrencebegrænsninger og koncerndannelser i dansk erhvervsliv. Den var i det 
væsentligste oprettet i forskrækkelse over tendenser til massiv udenlandsk 
indtrængen i dansk erhvervsliv i slutningen af fyrrene. Da den imidlertid 
begyndte at gøre alvor af sit kommissorium og begyndte en systematisk afdækning 
af trustdannelserne i Danmark fik man fra borgerlig side hurtigt sat en stopper 
for dens virksomhed, og dens materiale blev henlagt. Imidlertid nåede 
kommissionen dog at indsamle materiale nok til at afsløre en meget kraftig 
koncentration på en lang række vigtige områder jfr. følgende varebrancher. 
Egentlige koncernundersøgelser blev kun foretaget for bryggeriernes og &quot;F. L. 
Smiths’ vedkommende. Her er nogle af de vigtigste varer, hvor højest 4 
virksomheder i 1952 dækkede 75% eller mere af omsætningen. Akvavit 100; sukker 
l00; Gær 100; Cigaretter 99; Havregryn 95; Øl 90; Tobak 81, Gummistøvler 100; 
Papirsække 100; Pakkepapir 100; Superfosfat 100; Animalske og vegetabilske olier 
100; Cykelgummi 100, Vaskepulver 95; Tagpap 85; Cement 100; Eternit 100; Flasker 
98; Vinduesglas 86; Udvalsede og trukne metaller 100; Kabler og ledningstråd 
100; Højspændingsmateriel 100; Transformatorer 100; Glødelamper 100; 
Tørelementer 100; Automater 100; Dynamoer og generatorer 99; Vaskerimaskiner 
100; Dieselmotorer 90; Dampkedler 84. Eftersom trustdannelserne ikke har været 
af forskningsinteresse indenfor det officielle universitets miljø, findes kun 
nogle få private undersøgelser af dette felt. Robert Mikkelsen foretog en 
undersøgelse for året 1923 af direktions- og bestyrelsesmedlemmer i danske 
aktieselskaber på 1 mill. kroner og derover i aktiekapital, og fandt, at 25 
personer tilsammen var repræsenteret i ikke mindre end 75% af den samlede 
aktiekapital. En tilsvarende undersøgelse for 1936/37, foretaget af Helge 
Andersen viste en tilsvarende magtkoncentration (21 personer og 68% af 
aktiekapitalen). Og en stor del af de forbundne ledelses- medlemmer var 
advokater, ingeniører, højere funktionærer o.lign. har man hævdet, at 
personforbindelserne kun var udtryk for en fælles udnyttelse af visse 
specialister og ikke nogen form for kapitalkoncentration. En undersøgelse 
foretaget af I. Grünbaum viste imidlertid, at personforbindelserne praktisk 
taget 100% dækkede over bagvedliggende anonyme ejerforbindelser. Hvis f.eks. en 
advokat sidder i flere selskabers ledelse, er det fordi han er sat der af den 
kapital, som har interesse i disse selskaber.&nbsp;Helge Andersen har siden fulgt 
sine undersøgelser fra 30’erne op, med offentliggørelse af registrerne over 
bestyrelsesmedlemmer i danske aktieselskaber. Imidlertid er der sig bekendt 
endnu ikke siden de få tilfælde Trustkommissionen klarlagde, blevet forsøgt <i>
en </i>egentlig koncernanalyse. Der er flere grunde hertil, men den væsentligste 
er at der til en sådan undersøgelse kræves oplysninger der ikke eller kun 
vanskeligt er tilgængelige efter dansk lovgivning. Koncernanalysen må derfor 
baseres på et skøn over de overlappende bestyrelsesposters betydning, hvilket 
kan være ret usikkert. En bestyrelsespost i et selskab kan skjule både en 
ubetydelig og en afgørende interesse. Da vi imidlertid har en forholdsvis god 
historisk viden om de store selskaber, både for så vidt angår omstændighederne 
for deres oprettelse og deres senere udvikling, (frem for alt at vi kan føre så 
godt som alle store selskabers historie tilbage til dansk industri’s 
gründerperiode), er det rimeligt at antage at disse selskaber må udgøre kernen i 
kapitalintegrationen.</p>
<b>
<p align="CENTER">Monopolerne i Danmark.</p>
</b>
<p align="JUSTIFY">Hvad enten man måler koncentrationen i forhold markedsandel 
eller andel af aktiekapitalen, er der i Danmark en høj grad af økonomisk 
koncentration. Hvis man tager udgangspunkt i aktieselskaber imod en aktiekapital 
på 20 mill. kr. eller derover, er der ca. 80. Disse 80 selskaber udgør omkring 
1/2 % af samtlige aktieselskaber, men de udgør tilsammen omkring 37 % af den 
samlede aktiekapital. Og dette er i sig selv en ret kraftig koncentration (Den 
største 1/20 af aktieselskaberne udgjorde i 1958 kun 21% af den samlede 
aktiekapital). Men disse 80 selskaber er ikke 80 selvstændige selskaber, 
Undersøger man sammensætningen af deres bestyrelser, så udkrystaliseres <i>der 
ca. 15 store kapitalgrupper</i>, der tilsammen har hovedindflydelsen på den 
danske økonomi: F. L. Smith: Cementindustri. ØK.: Rederi, Handel, Plantage og 
Industri, Skibsværft. Store Nordiske Telegraf: Telegrafi Elektriske artikler, 
Kabler etc. De Danske Sukkerfabrikker: Sukker og materiel til fremstilling af 
sukker. De Forenede Papirfabrikker: Papirfabrikation. A. P. Møller: Rederi, 
Industri, Luftfart, Skibsværft, Levnedsmiddelindustri og detailhandel. De Danske 
Spritfabrikker: Sprit og kemisk industri. Sadolin &amp; Holmblad: Farve og Lak, men 
også anden kemisk industri. De Forenede Bryggenier: øl, flasker etc. Dansk 
Svovlsyre og Superphosfat-fabrik: Kunstgødning og anden kemisk industri. Korn og 
Foderstof Kompagniet: Sædekorn og foderstoffer. Kampsax: Entreprenørvirksomhed. 
Monberg og Thorsen: Entreprenørvirksomhed. Højgård &amp; Schultz: 
Entreprenørvirksomhed. Det Forenede Dampskibsselskab: Rederi. Disse store 
selskaber dækker hver for sig en række af andre selskaber med mere end 20 mill. 
kr. i aktiekapital. &quot;Store Nordiske Telegraf&quot; dækker f.eks. &quot;Aluminord&quot;, 
&quot;Nordisk Kabel &amp; Trådfabrik&quot;, &quot;Lauritz Knudsen&quot; og &quot;Storno&quot;. A. P. 
Møller-gruppen består foruden af &quot;Dampskibsselskabet af 1912&quot; og 
&quot;Dampskibsselskabet Svendborg&quot; af &quot;Odense Stålskibsværft&quot;, &quot;Roulunds Fabrikker&quot;, 
&quot;Danbritkemi&quot; og &quot;Dansk Supermarked&quot;. Alene F. L. Smith-gruppen, der beherskes 
af en lille kreds af personer, nemlig efterkommerne af grundlæggeren, 
kontrollerer eller har væsentlig indflydelse på over 100 selskaber med en samlet 
aktiekapital på ca. 1.200 mill. kr. eller ca. 10 % af den samlede danske 
aktiekapital. Gennemgår man disse 10 store kapitalgruppers forbindelser til de 
mindre aktieselskaber synes der at være grund til at antage at de kontrollerer 
eller har væsentlig indflydelse på mindst halvdelen af den danske aktiekapital. 
Hvis man dertil lægger de udenlandske selskabers kontrol, er der ikke meget der 
bliver tilbage til &quot;the entrepreneurial spirit&quot;. Om det er 15, 20 eller 30% der 
bliver tilbage når de store danske og udenlandske monopoler er trukket fra, er 
meget svært at afgøre. Dertil kræves adgang til de store selskabers interne 
regnskaber. En række af de store selskaber kan ikke henføres alene til nogle af 
de store kapitalgrupper. Blandt disse finder man først og fremmest nogle af de 
store statskoncessionerede selskaber, som telefonselskaberne, (der i Danmark kun 
er halvt offentlige), DDL (det danske moderselskab til SAS) o.lign. Men 
endvidere finder man en række basisindustrier, industrier eller virksomheder der 
er afgørende for en række af de store selskaber. Det er åbenbart virksomheder 
som den danske monopolkapital har stor interesse i at have kontrol over, men det 
lille danske marked har medført, at der kun har været plads til en enkelt af 
slagsen, hvorefter man driver den i fællesskab. Et eksempel herpå er &quot;Det Danske 
Stålvalseværk&quot;, der drives af de store danske forbrugere af valset stål i 
fællesskab. Det drives i fællesskab af &quot;F.L. Smith&quot;, (cementfabnikker), &quot;ØK.&quot; 
(ØK’s skibsværftsinteresser), &quot;Nordisk Kabel &amp; Tråd&quot;, og flere. Et andet 
eksempel herpå er &quot;Burmaeister &amp; Wain&quot;, der ejes i fællesskab af en række 
leverandører til værftet, (&quot;F. L. Smith&quot;-interesser) og aftagere d.v.s. rederier 
som &quot;ØK&quot;. Dertil kommer nok det vigtigste, kontrollen over de tre store banker, 
&quot;Privatbanken&quot;, &quot;Landmandsbanken&quot; og &quot;Handelsbanken&quot;. Disse banker har i 
slutningen af 1960’erne opkøbt de danske provinsbanker og har herigennem 
fuldstændig kontrol over kreditgivning, og dermed kontrollen over alle de mindre 
og halvstore virksomheder der ikke direkte er underlagt de store monopoler. En 
nærmere gennemgang af bankernes bestyrelser og repræsentantskaber viser at de 
store monopoler har fuld kontrol over dette vigtige instrument. I modsætning til 
i Sverige Finder man imidlertid ikke de enkelte banker som redskab for en enkelt 
kapitalgruppe. Tværtimod er store dele af de store monopoler repræsenteret i 
alle banker. I &quot;Handelsbankens&quot; repræsentantskab sidder repræsentanter for bl.a. 
&quot;ØK&quot;, &quot;Kampsax&quot;, &quot;Dansk Fransk&quot;, &quot;F.L. Smith&quot;, &quot;Nordisk Kabel &amp; Tråd&quot;, &quot;De 
Forenede Bryggerier&quot;, &quot;Spritfabrikkerne&quot; og &quot;Korn &amp; Foderstofkompagniet&quot;. I 
&quot;Privatbanken&quot; sidder folk fra &quot;Store Nordiske Telegraf’,’ &quot;A. P. Møller&quot;, 
&quot;Sukkerfabrikkerne&quot;, &quot;Papirfabrikkerne&quot;, &quot;Kampsax&quot;, &quot;De Forenede Bryggerier&quot; . 
&quot;Landmandsbankens bankråd&quot; har repræsentanter fra bl.a. &quot;De Forenede 
Bryggenier&quot;, &quot;ØK&quot; samt udenlandske som &quot;BP&quot;.<i> De 500 største 
industrivirksomheders andel af den totale omsætning ser således ud og kilden er 
fra 1969</i>: De 500 størstes omsætning var på 25.876 mill. kr. svarende til 69 
% af den totale omsætning. De 100 størstes omsætning var på 19.616 mill. kr. 
dvs. 52 % af den totale omsætning. De 10 størstes omsætning var på 6.360 mill. 
kr. dvs. - 17 % af den totale omsætning. Den samlede omsætning var på 37,580 
mill. kr. </p>
<b>
<p align="CENTER">Den udenlandske indflydelse</p>
</b>
<p align="JUSTIFY">Et meget omdiskuteret spørgsmål har været de udenlandske 
selskabers indflydelse i Danmark. Igen er det svært at opgøre, da det afgørende 
regnskabsmateriale ikke er offentliggjort. Imidlertid har Helge Andersen gjort 
et forsøg på grundlag af konstaterede udlændinge i danske aktieselskabers 
bestyrelser. Den samlede danske aktiekapital er på 12.543 mill. kr. Sættes dette 
tal overfor størrelsen af de selskaber hvor der på en eller anden måde er 
konstateret en udenlandsk indflydelse, fås det resultat, at omkring 17-18 % er 
under udenlandsk indflydelse. Hvis man gennemgår branchefordelingen er der 
imidlertid en del store udsving. Det skyldes at de udenlandske interesser 
koncentrerer sig omkring industri og handel. Sammenlignes f.eks. den samlede 
aktiekapital i den danske industri, der er på 4.797 mill. kr. med det 
tilsvarende tal i førnævnte tabel 1, 1.025 mill. kr., fåes at omkring 25 % af 
den samlede industrikapital i Danmark er under udenlandsk indflydelse. Takket 
være de to kraftigt amerikansk dominerede brancher, olie og automobiler, kommer 
USA ind som den vigtigste nation. Sverige kommer på andenpladsen, tæt fulgt af 
England. Holland ligger på fjerdepladsen igen takket være nogle enkelte store 
industrivirksomheder. <i>Konstateret udenlandsk indflydelse i danske 
aktieselskaber:</i> Penge og forsikring: 31 virksomheder med 160 mill. kr.; 
Transport: 22 virksomheder med 35 mill. kr.; Industri: 299 virksomheder med 
1.025 mill. kr.; Handel: 115 virksomheder med 585 mill. kr.; Øvrige: 34 
virksomheder med 20 mill. kr. I alt: 501 virksomheder med 1.825 mill. kr. <i>
Konstateret udenlandsk indflydelse i danske aktieselskaber</i>: Sverige: 110 
virksomheder med 340 mill. kr.; Norge: 26 virksomheder med 20 mill. kr.; 
Tyskland: 61 virksomheder med 110 mill. kr.; Holland: 45 virksomheder med 250 
mill. kr.; Frankrig;13 virksomheder med 65 mill. kr.; England: 73 virksomheder 
med 320 mill. kr.; Schweiz: 40 virksomheder med 95 mill. kr.; USA: 92 
virksomheder med 465 mill. kr.; Øvrige 41 virksomheder med 160 mill. kr.; I alt 
501 aktieselskaber med 1.825 mill. kr. (Kilde: Helge Andersen: Er det udlandet 
der ejer Danmark,1968.) Nu kan den udenlandske indflydelse ikke måles alene på 
udenlandske bestyrelsesposter, ihvertfald behøver det ikke betyde udenlandsk 
dominans. Ofte er bestyrelsesfællesskab mellem udenlandske og danske selskaber 
udtryk for et nødvendigt samarbejde på internationalt plan, som det er tilfældet 
f.eks. ved &quot;Store Nordiske Telegrafs&quot; samarbejde med &quot;L. M. Ericson&quot;. Det er 
samarbejde lige for lige, 51 % til &quot;Store nordiske&quot;. Det kan også være 
interessant at se på fordelingen af omsætningen. Ser man på de 100 største 
industrivirksomheders totale omsætning, finder man at de udenlandsk influerede 
kun har 1/6 af omsætningen medens danske storselskaber har mere end halvdelen.
<i>Omsætningen i de 100 største industrivirksomheder er</i>: &quot;Udenlandske&quot; 
monopoler ejer 3.661 mill. kr.- Danske &quot;monopoler&quot; ejer 11.588 mill. kr.- Mindre 
danske monopoler ejer 4.367 mill. kr.- Ialt er omsætningen indenfor de 100 
største industrivirksomheder på 19.616 mill. kr. (Kilde: Beregnet på<sup> </sup>
grundlag af materiale i &quot;Danmarks 500 største virksomheder&quot;, Oslo 1969). <i>
Betydningen af udenlandsk indflydelse i dansk erhvervsliv ses af følgende. </i>
Indenfor <i>Penge og forsikring</i> (ikke banker) er der 160 aktieselskaber med 
udenlandsk indflydelse, medens 1.143 mill. kr. repræsenterer danske selskaber og 
den udenlandske indflydelse er her 14 %. I den <i>Kemisk-teknisk industri</i> er 
der 150 aktieselskaber med udenlandsk indflydelse, medens 849 mill. kr. 
repræsenterer danske selskaber og den udenlandske indflydelse er her 18 %. I <i>
Maskin &amp; Metal industri</i> er 120 aktieselskaber med udenlandsk indflydelse, 
medens 1.481 mill. kr. repræsenterer danske selskaber og den udenlandske 
indflydelse er her 14 %. Hertil kommer at den udenlandske indflydelse er lavest 
i nogle af de vigtigste basisindustrier, når der ses bort fra olieraffinaderier. 
Dette tyder på, at det især er i den mindre forbrugsvareindustri at den 
udenlandske indflydelse gør sig stærkest gældende. Det er da også således at 
selv de eksisterende selskaber med udenlandsk indflydelse i basisindustrien 
næsten alle er karakteriseret ved en eller anden form for ligelig fordeling med 
et udenlandsk og et dansk storforetagende.</p>
<b>
<p align="CENTER">Monopolerne og småkapitalisterne.</p>
</b>
<p align="JUSTIFY">Ser man på de store selskabers forhold til de mindre 
erhvervsdrivende, er der som ovenfor nævnt kun en ringe del af omsætningen der 
er overladt til denne gruppe. Forholdet varierer lidt fra branche til branche, 
men hovedtendensen er, at de mindre virksomheder i stigende grad overgår til en 
slags underleverandørstatus. Dette gælder især for en stor del af de nye 
virksomheder der i løbet af 1960’erne er oprettet i landdistrikterne, hvor de 
kan udnytte de lavere lønomkostninger, især de lave produktionsselskaber i 
stigende grad har oprettet egne engrosenheder og i detailhandelen gør de store 
supermarkedskæder sig i stigende grad gældende. Noget af det interessanteste er 
imidlertid monopolernes forhold til lastbilejere og til landbruget. Danmark har 
traditionelt et antal mindre erhvervsdrivende indenfor lastbilerhvervet. De er 
dels beskæftiget med forekommende lokale kørselsopgaver, men fungerer især som 
en slags kørselsreserve for de store monopoler. Selvom monopolerne i en vis 
udstrækning driver egne vognmandsforretninger dækker disse kun en del af deres 
kørselsbehov, hvilket især er fremtrædende i tilfælde af spidsbelastninger. De 
mindre lastbilejere konkurrerer så indbyrdes om denne overskudskørsel, og må 
bære en stor del af omkostningerne ved ledig kapacitet som følge af 
sæsonsvingning selvom lastbilejerne er organiseret en forening der har til 
opgave at regulere kørselspriserne er disse priser ofte meget svære at 
opretholde overfor de store monopoler på købersiden. Denne situation har medført 
et ret udtalt modsætningsforhold fra vognmandserhvervets side mod 
storforetagenderne og da man for nogle år tilbage fandt det nødvendigt at danne 
en arbejdsgiverforening, var dette modsætningsforhold så stort, at man nægtede 
at gå ind i den officielle (og monopolernes) arbejdsgiverforening. I stedet 
dannede man sin egen af &quot;Dansk Arbejdsgiverforening&quot; uafhængige 
arbejdsgiversammenslutning. Selvom landbruget målt ved dets andel af 
beskæftigelse og bidrag til nationalproduktet er et erhverv i tilbagegang, har 
det i meget udtalt grad været i stand til at omstille sig og er på mange måder 
stadig et betydningsfuldt erhverv for nogle af de store monopoler. Selvom 
landbruget i løbet af 1960’erne har afgivet omkring halvdelen af sin 
arbejdskraft har det dog i samme periode været i stand til at forøge sin 
totalproduktion med omkring 50 %. Alligevel har dets forrentningsprocent været 
stadig faldende. Forrentningsprocenten lå i de gode år efter 2. verdenskrig på 
ca. 6, medens den i løbet af 1960’erne er faldet til under 2. Noget af 
forklaringen på vanskelighederne er selvfølgelig de meget vanskelige 
eksportvilkår, men der er også andre faktorer. Ser man nærmere på landbrugets 
koblinger til andre brancher, er en stor del af den direkte videreforarbejdning 
under kontrol af landbrugets egne kooperative produktionsselskaber, medens alle 
andre forbindelser er stærkt domineret af de store monopoler. Dette gælder især 
forsyningen med kunstgødning og korn og foderstoffer. Her finder man at Dansk 
Svovlsyre og Superphosfatfabrik, Dansk Sojakagefabrik samt Korn &amp; Foderstof 
Kompagniet har op mod 70 % af totalforsyningen. Samtidigt har Korn &amp; Foderstof 
Kompagniet i 1960’erne opkøbt mindst halvdelen af de lokale købmandshandler på 
landet. Endvidere er en stor del at den højtudviklede videreproduktion i 
hænderne på De Forenede Bryggerier, De Danske Spritfabrikker, De Forenede 
Sukkerfabrikker, Havregrynsmøllerne o.s.v. Ingen af disse selskaber er 
karakteriseret ved udpræget lave &quot;forrentningsprocenter&quot;, tværtimod. Samtidig 
med at landbruget økonomisk set kun lige kan holde næsen over vandet gennem en 
udstrakt statslig økonomisk bistand, kan de store monopoler omkring landbruget 
år efter år udbetale mellem 10 og 15 % i udbytte. Paralellen til den såkaldte 
u-landshjælp er slående.</p>
<b>
<p align="CENTER">International ekspansion.</p>
</b>
<p align="JUSTIFY">Den enkelte storvirksomheds muligheder for ekspansion er 
forholdsvis begrænset i et forholdsvis lille marked som det danske. Som nævnt 
til indledning består der derfor i hovedsagen kun to muligheder for monopolerne, 
hvis de ønsker at ekspandere mere end markedet. Enten at overtage bestående 
mindre virksomheder eller søge international ekspansion, hvad enten dette bliver 
gennem forøget eksport, eller det sker gennem direkte investeringer. Eftersom en 
stor del af det danske erhvervsliv allerede er underlagt forskellige 
koncerndannelser er der i hovedsagen kun den internationale ekspansion tilbage. 
Medens landbrugseksporten i løbet af 1960‘erne har ligget omkring 5 milliarder 
kr. er industriens eksport ekspanderet mere end 100 % fra omkring 5 milliarder i 
begyndelsen af 1960’erne til omkring 13 milliarder kr. i 1969. Og her er det 
især den af monopolerne dominerede tunge industri som maskin- og 
metalindustrien, den kemiske industri etc. Men ud over den eksportmæssige 
ekspansion er der sket en fordobling af de danske investeringer i udlandet, til 
ialt 1.170 millioner kr. i samme periode, hvilket er omkring 10 % af den samlede 
danske aktiekapital eller mere relevant, da det især er de store selskaber der 
gennemfører udenlandske investeringer, 25 % af den samlede aktiekapital i 
selskaber ned en aktiekapital på 20 mill. kr. og derover. Disse investeringer 
fordeler sig med 641. mill. kr. i Europa, 261 mill. kr. i USA og Canada og 267 
mill. kr. i den 3. verden. Disse tal stammer fra 1967 og der er grund til at tro 
at de er ekspanderet kraftigt lige siden. Traditionelt har det været den gamle 
handelskapital omkring skibsrederne der er gået ind i investeringer i udlandet. 
Således har f.eks. A. P. Møller siden 1930 drevet sukkerplantage i Østafrika. 
Det mest udtalte eksempel er imidlertid ØK der driver en lang række meget 
forskellige virksomheder overalt i den 3. verden, både inden for 
plantagevirksomhed, industri og handel. Kompagniets basisområde har traditionelt 
været det fjerne østen, især Thailand, men især i de senere år har man udvidet 
virksomheden i Latinamerika og Afrika. Et bemærkelsesværdigt træk er, at denne 
ekspansion i det væsentligste er sket i samarbejde med andre danske 
monopolvirksomheder. Udenfor kapitalgrupperne omkring rederne er det især F. L. 
Smith, farve- og lakfabrikkerne, som Sadolin og Holmblad, Dyrups, der har været 
internationalt ekspanderende, ofte i samarbejde med nogle af de store 
entreprenørselskaber som Kampsax, eller Højgård og Schultz. Også for disse 
virksomheder er det især det Fjerne østen, der har budt på markeder og 
investeringsmuligheder, men også de portugisiske kolonier er kommet ind i 
billedet efter opdagelsen af de rige mineralforekomster og deraf følgende 
&quot;udviklingsopgaver&quot;. Men bortset fra disse få store er det hovedregelen at de 
danske monopoler traditionelt har interesseret sig for mindre risikable områder 
i Europa og USA. Det har til og med været nødvendigt for ØK og statsmagten i 
fællesskab at starte propaganda og institutioner til at overbevise resten af den 
danske monopolkapital om vigtigheden af investeringer i den 3. verden. ØK har 
for nyligt oprettet en afdeling, der kan stille &quot;knowhow&quot; til rådighed for andre 
danske virksomheder, der vil investere oversøisk. Det mest karakteristiske er 
den såkaldte &quot;Industrialiseringsfonden for Udviklingslandene&quot;, populært kaldet 
&quot;kaffefonden&quot;. Indtægterne til denne fond kommer fra importtolden på kaffe, og 
disse midler stilles til rådighed som risikovillig kapital for danske 
virksomheder der investerer i u-lande. Men også andre statslige ordninger er 
indført, som f.eks. investeringsgarantier etc., hvortil kommer de af den 
såkaldte u-landshjælp financierede statslån. Alt dette har muliggjort en 
international ekspansion for de fleste af monopolerne. Således har De Forenede 
Papirfabrikker investeret i en papirfabrik i Tyrkiet, De Forenede Bryggerier i 
Tyrkiet, Malawi, Sukkerfabrikkerne i det fjerne østen og Latinamerika etc. Det 
har gennem mange år været en meget yndet myte, at den danske økonomi var præget 
af en politisk og økonomisk stærk &quot;middelstand&quot;, at Danmark var en slags 
småkapitalistisk paradis. Som i de fleste politiske myter er der et vist gran af 
historisk sandhed, også i denne. Den agrare småkapitalisme var helt op til 
slutningen af 1940’erne en økonomisk og politisk stærk faktor, bl.a. gennem sine 
positioner i den kooperative bevægelse. Men den anden side af sagen er, at der 
overfor denne faktor helt siden slutningen af forrige århundrede har stået en 
monopolkapitalistisk struktur, der langsomt men sikkert har tvunget 
agrarkapitalismen ud i den situation småkapitalismen altid ender i, når den 
konfronteres med monopoler. Denne udvikling er især blevet tydelig i løbet af 
1960’erne hvor landbrugets eksportmuligheder er blevet væsentligt begrænset. Vi 
står altså nu i en situation hvor den monopolkapttalistiske struktur er den 
altdominerende i det danske samfund. Dette er nok værd at erindre sig, når 
situationen omkring den mulige tilslutning til EEC skal gøres op. De kræfter der 
rører sig bag ønsket om en dansk tilslutning er ikke kun landbruget, der ønsker 
sig nogle bedre flæskepriser; heller ikke nogle dominerende udenlandske 
kapitalgrupper der spøger i regeringens korridorer. Bag ved dette ønske står 
snarere en velkonsolideret monopolkapital, der af hensyn til sin videre 
ekspansion må søge med i den fællesmonopolistiske integration der foregår i 
Europa. Den modstand mod indmeldelse i EEC, der baserer sin strategi på 
beskyttelsen af såkaldte danske kulturværdier, d.v.s. på at vække 
småkapitalismen af den dvale, som de høje flæskepriser synes at have hensat den 
i, er naturligvis forfejlet. Heller ikke de såkaldte nordiske løsninger er meget 
værd. Den skandinaviske kapitalisme er en meget højtudviklet monopolkapitalisme. 
At fremhæve den som alternativ, er at sælge sig selv som et argument i det spil 
af rivalisering og integration denne fører på sin vej ind i EEC.</p>
<b>
<p align="CENTER">Frederik den Niende</p>
<p align="CENTER">1947-1972</p>
</b></font><b><font color="#0000ff">
<p align="CENTER">Vesttysklands nazigeneraler og Danmark</p>
</font><font color="#0000ff" size="2">
<p align="CENTER">af Kai Moltke - 1951</p>
</font><font size="2">
<p align="CENTER">Hitlers generaler - vore allierede?</p>
</font></b>
<p align="JUSTIFY"><font size="2">Skal vore danske soldater en skønne dag kastes 
ud i en ny krigs rædsler på fremmed jord ? Skal deres og andre danskes liv og 
førlighed måske ofres for, at vor tidligere tyske krigsmodstander igen kan få 
lejlighed til at flytte Polens og Tjekkoslovakiets grænser som indledning til en 
ny storkrig, der måske også hurtigt vil få bud til vor egen grænse og vort eget 
land ? Spørgsmålene ville for nogle år tilbage have forekommet læseren helt <i>
absurde. </i>Nu er de blevet <i>aktuelle. </i>Risikoen for en sådan udvikling 
tilpidses med Vesttysklands genoprustning og den påbegyndte genoprettelse af en 
ny tysk hær under ledelse af Hitlers gamle nazigeneraler og besættelsestidens 
tyske krigsforbrydere. Der er også andre delikate spørgsmål, der rejser sig. 
Tyske enheder skal nu indgå som en organisk del af <i>Atlantblokkens </i>fælles 
hær. Nazigeneralerne bliver herved det tidligere <i>besatte </i>Danmarks 
allierede. Der har været megen tale om blandede militære enheder. Kan det 
resultere i, at f.eks. <i>den danske brigade </i>i Tyskland en skønne dag får 
nazigeneralen <i>Hasso von Manteuffel </i>til sin øverste militære chef ?</font></p>
<font size="2">
<p align="JUSTIFY">Også sådanne kombinationer er jo blevet aktuelle, ikke mindst 
efter at <i>Hans Hedtoft </i>åbent har gjort sig til talsmand for „fuld tysk 
ligeberettigelse&quot; inden for Atlantblokkens rammer. Lad os ikke glemme 
Tysklandsbrigadens egentlige opgave, da den blev sendt af sted. Den blev 
placeret i Tyskland for at være de store allierede behjælpelig med at sikre <i>
opløsningen af de væbnede tyske styrker, </i>der under krigen havde terroriseret 
Europa, og sikre det besejrede Tysklands <i>totale afrustning og 
demilitarisering.</i></p>
<p align="JUSTIFY">Tysklands demilitarisering var, som alle ved, et af <i>
frihedskampens </i>fornemste efterkrigsmål. Man ville have garanti for, at et 
militaristisk Tyskland aldrig mere kom til at true de europæiske folks sikkerhed 
i fremtiden. Nu er faren atter over os. Der må findes en løsning, en befrielse 
fra den overhængende trussel. Noget sådant kan ikke opnås ved diktat og ensidige 
forholdsregler. Det kan kun opnås <i>ad forhandlingens vej. </i>Hvor skal man så 
tage sit udgangspunkt ? Ved krigens slutning kendte alle de sejrende magters 
regeringer udmærket godt folkenes stemninger og ønsker. Folkeviljen nødsagede 
regeringerne til at finde et fælles sprog. Om visse grundprincipper opnåedes der 
da på dette tidspunkt Også en klart formuleret enighed mellem regeringerne, og 
det nedfældedes i de højtideligt undertegnede aftaler om efterkrigstiden. Det 
naturlige udgangspunkt for mellemfolkelig forståelse og samarbejde er derfor, at 
man bygger på netop det, folkenes overvældende flertal var og er enige om.</p>
<b>
<p align="CENTER">Hvad man var enige om i Potsdam</p>
</b>
<p align="JUSTIFY">De allieredes stilling til den tyske militarisme formuleredes 
i Potsdams-aftalen. Denne bærer både <i>Trumans, Attlees og Stalins </i>
underskrifter. Den blev undertegnet i Berlin den 2. august 1945. Man kunne 
forestille sig, at denne traktats ordlyd var uklar, siden spørgsmålet om tysk 
genoprustning igen kan dukke op som et internationalt kardinalspørgsmål. Lad os 
se på et par af Potsdams-aftalens vigtigste punkter for at konstatere, om der 
findes nogen unøjagtigheder, der kan give anledning til misforståelser. I 
aftalens § 3 hedder det f.eks.: <i>„Formålene ved besættelsen af Tyskland, som 
kontrolrådet skal ledes af er: Den fuldstændige afrustning og demilitarisering 
af Tyskland og eliminering af eller kontrol over al tysk industri, der kan 
anvendes til militær produktion.</i></p>
<p align="JUSTIFY"><i>Alle tyske land-, flåde- og luftstyrker, SS, SA, SD og 
Gestapo, med alle deres organisationer</i>, <i>stabe, institutioner, indbefattet 
generalstaben, officerskorpset, reservekorpsene, militære skoler, 
veteranorganisationer og all e andre militære og quasimilitære organisationer, 
sammen med alle klubber og foreninger, som tjener til at holde den militære 
tradition vedlige i Tyskland skal komplet og endelig afskaffes på en sådan måde, 
at man for stedse forhindrer en genopliven og en reorganisation af den tyske 
militarisme og nazismen.</i></p>
<i>
<p align="JUSTIFY">Alle våben, ammunition og krigsmateriel og alle muligheder 
for deres produktion skal stilles til rådighed for de allierede eller ødelægges. 
Bevarelsen og produktionen af alle flyvemaskiner, alle våben, ammunition og 
krigsmateriel skal forhindres.&quot;</p>
</i>
<p align="JUSTIFY">Her er intet at misforstå. Der er ikke en sætning, der ikke 
klart siger, hvad der skal gøres. En sådan aftale kan kun blive overholdt eller 
brudt, den kan ikke fortolkes. Men den er i Vesttyskland blevet brudt punkt for 
punkt.</p>
<b>
<p align="CENTER">Den danske regering tog intet forbehold</p>
</b>
<p align="JUSTIFY">Så at sige alle europæiske regeringer, repræsenterende folk, 
der havde stået sammen i kampen mod Hitlers aggression, blev direkte spurgt om 
deres mening. De har det fulde medansvar for, hvad der er aftalt. Den danske 
regering tog ingen som helst særstilling, intet forbehold over for 
Potsdams-aftalen. Endnu den 6. februar 1947 kunne enhver dansk avislæser i 
pressen læse et memorandum, der af den danske regering var blevet tilstillet 
vice-udenrigsministrenes møde i London. Det hed heri ordret om Danmarks syn på 
Tysklands fremtid: „Europas historie i det sidste århundrede viser, <i>hvilken 
trussel den tyske militarisme har udgjort for Tysklands nabostater. </i>Danmark 
var offer for den første tyske angrebskrig i 1864, der efterfulgtes af Preussens 
krige mod Østrig og Frankrig i 1866 og 1870, og Danmark var et af ofrene for den 
sidste tyske aggression. <i>Danmark har derfor en særlig interesse i Tysklands 
fuldstændige afrustning og </i>i, <i>at tysk militarisme varigt udryddes. </i>
Den kongelige regering går ud fra, <i>at effektive foranstaltninger bliver 
truffet til forhindring af militær uddannelse af tysk ungdom og for at 
forebygge, at en tysk våbenindustri genopstår, </i>hvorved det må sikres, at 
:den fredsindustri, som vil være nødvendig for Tysklands » økonomiske 
genopbygning, ikke lader sig omdanne til krigsformål.</p>
<p align="JUSTIFY">Den danske regering går ud fra, at den af besættelsesmagterne 
iværksatte <i>afnazificering </i>gennemføres således, at det blandt andet 
udelukkes, at ledende stillinger i tysk offentligt liv beklædes af tidligere 
aktive medlemmer af det nazistiske parti.&quot; Disse danske ønsker var og er i vort 
lands interesse. <i>Men regeringens hjerte var åbenbart ikke med i dette. </i>
Den og alle senere regeringer er løbet fra deres egne ord. Har Danmarks 
erfaringer med tysk militarisme da forandret sig? Er tysk militarisme og 
aggression pludselig med et slag holdt op med at være en <i>trussel </i>mod vort 
land, der grænser til Tyskland? Aldeles ikke. Har det danske folks flertal 
ændret sin opfattelse med hensyn til et reaktionært og militariseret Tyskland ? 
Har det pludselig glemt de fem forbandede år under nazismens jernhæl? Heller 
ikke. Det er den danske regering og atlantblokkens partier, der har skiftet 
signaler. Man søger febrilsk at udslette de tidligere, klart formulerede 
synspunkter over for et af de mest vitale problemer i dansk udenrigspolitik. Man 
følger andres stemme og er ophørt med at føre <i>dansk </i>politik.</p>
<b>
<p align="CENTER">Var det russerne, der ikke ville afruste østzonen?</p>
</b>
<p align="JUSTIFY">De fleste er betænkelige ved udviklingen syd for vor grænse. 
De er mere end utrygge ved tanken om den tyske genoprustning. Men propagandaen 
har sat sine spor og sået tvivl og usikkerhed. Fra ærlige modstandere af 
hasardspillet med den nye tyske militarisme møder man spørgsmålet: Ja, men var 
det ikke russerne, der <i>først </i>tilsidesatte bestemmelserne om tysk 
oprustning og demilitarisering? Tvang udviklingen i Tjekkoslovakiet ikke de 
vestallierede til nødtvungent at ændre signaler for at afværge „et kommunistisk 
overfald på Europa&quot; ? Er der andet at gøre heroverfor end at se på udviklingens
<i>kendsgerninger, </i>på forhistorien til den tyske genoprustning og 
formeringen af den nye vesttyske hær ? Genoprustning er ikke alene et spørgsmål 
om indkaldelse, udrustning og træning af mandskab i militære enheder. 
Genoprustning er i lige så høj grad et spørgsmål om militære anlæg og om 
produktion af våben og materiel til at føre krig. Det får vi hver dag også 
demonstreret herhjemme. Og allerede i spørgsmålet om ødelæggelse af Tyskland <i>
krigsindustri </i>og dets militære anlæg blev de indgåede aftaler svigtet <i>på 
et tidligt tidspunkt.</i></p>
<p align="JUSTIFY">Man kan jo slå efter i de originale dokumenter fra den 
periode, da Potsdams-aftalen gradvis blev sat ud af kraft uden blot formelt at 
blive opsagt. I de første år efter krigen eksisterede der jo endnu en <i>fælles
</i>allieret kontrolkommission bistået af en række <i>fælles </i>
specialkommissioner, der skulle overvåge Potsdams-aftalens gennemførelse. Planen 
for Tysklands tekniske og økonomiske demilitarisering blev godkendt af alle fire 
stormagters repræsentanter <i>den 28. marts 1946. </i>Den forudsatte i alle 
enkeltheder en fuldstændig sløjfning af alle militære anlæg og indeholdt 
detaillerede beslutninger om, hvilke tyske rustningsvirksomheder, der skulle 
demonteres eller omstilles til fredsproduktion. Var det russerne, der saboterede 
denne plans klare bestemmelser og undlod at føre deres del af opgaven ud i 
livet? Det vil være lidt vanskeligt med vægt at fremsætte denne påstand. Fra den 
fælles kontrolkommission foreligger der en række enstemmige beretninger om 
afmilitariseringens forløb i den russiske zone i den første periode. Der rejses 
heri ingen påstande om, at russerne <i>ikke </i>skulle have overholdt deres del 
af den fælles plan. Så tidligt som i januar 1947 foretog en allieret 
firemagtskommission en almindelig inspektion af rustningsvirksomhederne i den 
russiske zone og undertegnede den 18. januar <i>enstemmigt </i>en protokol, 
hvori det hed: „Arbejdet på at likvidere de inspicerede rustningsforetagender 
udvikler sig i fuldt omfang, i overensstemmelse med direktiv nr. 39 fra 
kontrolrådet, og gennemføres heldigt, i <i>en række tilfælde på kortere tid end 
de frister, der er fastsat for likvideringen </i>...&quot;</p>
<p align="JUSTIFY">Ganske tilsvarende erklæringer blev ligeledes afgivet af de 
vestallieredes repræsentanter efter en ny inspektion i østzonen i juni-juli 
1947. Her gennemførte russerne til punkt og prikke kontrolrådets beslutninger om 
demontering af rustningsvirksomheder og sløjfning af militære anlæg. Angrebene 
fra vestallieret side mod russernes tyske politik i den første periode efter 
krigen gik da også nærmest ud på, at sovjetmagten <i>gik for langt i </i>sine 
foranstaltninger. Det er det værd at minde om idag!</p>
<b>
<p align="CENTER">Hvor afrustningen virkelig saboteredes</p>
</b>
<p align="JUSTIFY">: Helt anderledes udviklede stillingen sig fra første færd i 
ide vestlige zoner. Sabotagen af Potsdams-beslutningerne og planen om total 
likvidering af Tysklands rustnings-potentiel kan umuligt „forklares&quot; som en 
repressalie som svar på russisk misligholdelse af de indgåede forpligtelser, og 
de vestallierede bestræbelser for at redde tysk rustningsindustri og spiren til 
en ny tysk militarisme satte ind længe før de omstridte begivenheder i 
Tjekkoslovakiet, der som bekendt først indtraf i de sidste dage af februar 1948. 
Heller ikke her kan nogen sammenhæng konstrueres med mindste saglige 
begrundelse!</p>
<p align="JUSTIFY">Historien om de vestallieredes „gennemførelse&quot; af den fælles 
demilitariseringsplan af 26. marts 1946 er beretningen om en række gradvise og 
systematiske bestræbelser for at skåne Hitlers gigantiske rustningsindustri og 
dens nazistiske indehavere. Ifølge nævnte plan var der oprindelig opstillet en 
liste på ialt 1977 krigsvigtige tyske virksomheder, der skulle demonteres. Ved 
en <i>ensidig </i>angelsaksisk revision af listen den 16. oktober 1947 
bekræftedes kun demonteringen af 682 foretagender, af hvilke kun 301 hørte til 
de egentlige rustningsvirksomheder. Højvigtige militære rustningsanlæg blev 
bevist skånede. Endnu på udenrigsministermødet i Moskva i april 1947 blev 
forelagt en beretning fra militærguvernøren i den britiske zone i Tyskland over 
rustningsvirksomheder, der skulle uskadeliggøres ifølge beslutning fra det 
allierede kontrolråd. Listen omfattede <i>284 rustningsbedrifter af første 
kategori. </i>I juli havde den britiske militærregering allerede ensidigt 
strøget 86 af de militært mest betydningsfulde foretagender af listen. Blandt 
disse var „Friedrich Krupp Stahlbau&quot;, der havde fremstillet undervandsbåde, 
„Rheinmetall Borsig&quot;, der havde forsynet værnemagten med artillerimateriel og 
„Norddeutsche Dornier-werke&quot;, der havde fremstillet militære flyvemaskiner!</p>
<p align="JUSTIFY">På samme måde reducerede den amerikanske militærguvernør 
general <i>Clay </i>vilkårligt listen over tyske rustningsbedrifter, der skulle 
uskadeliggøres fra 130 af første kategori til - 52. Blandt de skånede 
foretagender var så vigtige militære anlæg som Robert Boschværkerne i Stuttgart, 
Heinkelfabrikkerne og Messerschraidt flyvemaskinefabrikkerne i Lenheim og 
Leinfelde. En særstilling indtog i denne forbindelse også den store tyske 
rustningstrust „I G. Farbenindustrie&quot;s uhyre krigsvigtige anlæg, i vestzonerne. 
I en særlig „Lov nr. 9&quot; havde det allierede kontrolråd i Tyskland lige efter 
krigen besluttet at alle trustens egentlige krigsbedrifter skulle nedlægges. 
Loven blev kun overholdt i den russiske zone.</p>
<p align="JUSTIFY">Spørgsmålet blev til slut taget op til speciel behandling i 
det allierede kontrolråd den 19. marts 1948. Det dokumenteredes her, at af 35 af 
I. G. Farbens egentlige <i>krigsvigtige </i>bedrifter af første kategori var der 
kun blevet ødelagt - 2, og begge betegnende nok under de militære operationer <i>
før </i>krigens slutning! I den franske zone var overhovedet ingen af trustens 
rustningsbedrifter blevet demonteret. Sådan lå forholdene på et afgørende 
område, hvor kontrolrådet oven i købet <i>enstemmigt </i>havde vedtaget en 
særlig lov ! Russernes protest blev blot besvaret med, at de tre øvrige magter 
krævede, at hver besættelseszone selv måtte træffe sine forholdsregler. Den 16. 
maj 1948 fulgte så beslutningerne fra de to angel-saksiske generaler <i>Clay</i> 
og <i>Robertson</i> om, at I. G. Farbenindustries virksomheder ensidigt blev 
stillet under anglo-amerikansk kontrol for, at trustens ejendom kunne skånes! 
Det er ikke formeget sagt, at uskadeliggørelsen af den tyske rustningsindustri i 
vestzonerne på et tidligt tidspunkt udviklede sig til en af den moderne 
histories største farcer!</p>
<p align="CENTER"><b>Vesttyskland blev aldrig demilitariseret</b><i>!</i></p>
<p align="JUSTIFY">Trods de klare aftaler i Potsdambeslutningen blev 
Vesttyskland aldrig heller <i>demilitariseret </i>ved, at de tyske militære 
anlæg fra krigstiden blev ødelagt, som man var enedes om. Både befæstningsanlæg, 
militære flyvepladser og marinebaser blev i det store og hele bevaret af de 
vestallierede på trods af alle aftaler og de klare beslutninger fra 
kontrolrådet, s I en speciel „Lov nr. 22&quot; fra det allierede kontrolråd i 
Tyskland var det blevet besluttet, at ajle tidligere tyske befæstninger og 
militære anlæg totalt skulle ødelægges. Denne beslutning blev senere højtidelig 
bekræftet på udenrigministermødet i april 1947 i Moskva, hvor man vedtog: <i>„at 
fremskynde arbejdet for at tilintetgøre tysk krigsmateriel og ødelægge alle 
militære objekter med udrustning, bestemt til at føre krig på landjorden, på 
havet og i luften&quot;.</i></p>
<p align="JUSTIFY">Med en enestående standhaftighed blev også denne enstemmigt 
trufne beslutning saboteret af de vestallieredes repræsentanter i Tyskland. På 
det interallierede kontrolråds og koordineringskomiteens møder den 31. januar, 
11. og 17. februar 1948 blev disse spørgsmål taget op til detailleret debat 
mellem ;de allierede. Ved denne lejlighed dokumenterede den russiske 
repræsentant marskal <i>Sokolovskij </i>klart, hvordan det så ud <sub>:</sub>med 
afmilitariseringen af vestzonerne. I den amerikanske zone var trods alle aftaler 
fortsat bevaret 162 egentlige befæstningsanlæg i åben modstrid med „Lov nr. 22&quot;. 
I den britiske zone var på samme måde blevet bevaret 860 egentlige 
befæstningsanlæg, der skulle have været ødelagt og yderligere 1518 
betonstillinger for luftværnskanoner. Af de tyske marinebaser var kun øen 
Helgoland blevet afmilitariseret, medens marinebaserne i Kiel, Wilhelmshafen, 
Cuxhafen og andre steder var blevet bevarede af angelsakserne.</p>
<p align="JUSTIFY">Det nytter i denne forbindelse ikke at møde frem med den 
udbredte undskyldende forklaring om, at demilitariseringen af Tyskland brød 
sammen, fordi russerne ikke ville tillade de vestallierede ubegrænset inspektion 
og kontrol i den østlige besættelseszone. Denne påstand blev ganske vist rejst 
af den amerikanske general Hays på mødet i den interallierede 
koordineringskomité i Berlin den 17. februar 1948 i forbindelse med spørgsmålet 
om ødelæggelse af de tyske søbefæstninger og marinestationer. Men det er lige så 
rigtigt, at den russiske repræsentant general <i>Dratwin </i>ved samme lejlighed 
garanterede <i>fuld frihed til inspektion og undersøgelse i østzonen, </i>hvis 
en lignende kontrol blev sikret mod vest. I det officielle russiske referat af 
mødet hedder det uden omsvøb om Dratwins erklæring: „General Dratwin 
understøttede hans (general Hays) betingelser og ville på sin side garantere en 
firesidig kommissions undersøgelser af havne- og tidligere marinebaser fuld 
frihed i den sovjetiske zone. <i>Den sovjetiske repræsentant erklærede sig 
endvidere indforstået med, at undersøgelsen af demilitariseringen af marinebaser 
og havne blev påbegyndt i den sovjetiske zone på betingelse af, at de samme 
undersøgelser også derefter blev gennemført i de andre zoner.&quot;</i></p>
<p align="JUSTIFY">Trods dette klare tilbud om en virkelig demilitarisering 
under betryggende <i>gensidig kontrol </i>nægtede repræsentanterne for de tre 
vestmagter overhovedet enhver realitetsforhandling på grundlag af det vidtgående 
og imødekommende russiske tilbud. I stedet besluttede de kort og godt at 
„majorisere&quot; deres russiske kollega ved kort og godt med 3 stemmer mod l at 
vedtage at udskyde spørgsmålet om demilitariseringen i Tyskland - <i>på ubestemt 
tid. </i>Ingen kan med mindste saglige begrundelse beskylde Sovjetunionen eller 
dennes repræsentanter for at have saboteret eller tilsidesat bestemmelserne om 
fuldstændig demilitarisering af de militære anlæg i Tyskland. Men de 
vestallierede foretrak på trods af Potsdams-aftalens bestemmelser at udnytte 
disse som støttepunkter for deres nye vestlige militærblok, der var rettet mod 
Sovjetunionen og folkedemokratierne.</p>
<b>
<p align="CENTER">Bagmændene for Vestens tyske politik</p>
</b>
<p align="JUSTIFY">Det vil næsten være umuligt at pege på nogen enkelt 
begivenhed, eller at angive noget bestemt tidspunkt, der betegner det afgørende
<i>vendepunkt </i>i de angel-saksiske stormagters brud på Potsdams-aftalen om 
Tysklands totale afrustning og demilitarisering. Bruddet på den oprindelig 
fastlagte linje blev gennemført skridt for skridt, og maskeret og gradvis 
gennemførtes foranstaltningerne til igen at lade reaktionær tysk militarisme 
blive en afgørende politisk faktor i Vesteuropa. Det må imidlertid fastslås: Bag 
hele denne langvarige proces arbejdede <i>fra begyndelsen af </i>stærke kræfter 
indenfor de ledende finanskredse i den angel-saksiske verden. De havde allerede 
under krigen i detailler udarbejdet <i>deres </i>løsning af „det tyske 
spørgsmål&quot; og skred målbevidst til deres planers virkeliggørelse.</p>
<p align="JUSTIFY">Også efter den første verdenskrig skulle Tyskland udrede 
krigsskadeerstatninger. I mellemkrigsårene var det frem til 1931 kun lykkedes at 
få erstatninger til et samlet beløb af omkring 11 milliarder mark ud af Tyskland 
og til gengæld ydede de angelsaksiske pengefyrster Tyskland „stabiliseringslån&quot; 
på ialt 25-30 milliarder mark. I samme periode ydede alene 171 amerikanske 
banker -og industrivirksomheder tyske foretagender og monopoler en privat 
financiering af mindst 420,6 millioner dollars. <i>Størstedelen af disse 
millionbeløb blev anbragt i tysk rustningsindustri !</i></p>
<p align="JUSTIFY">Ved den anden verdenskrigs slutning arbejdede de 
angelsaksiske långivere udfra det enkle synspunkt, at det var vigtigere at 
skaffe dækning for de i Tyskland placerede kapitaler end at drage omsorg for, at 
der af det slagne Tyskland blev ydet erstatning for den nazistiske krigsmaskines 
ødelæggelser. Financieringen ved opbygningen af Hitlers krigsmaskines 
ødelæggelser. Financieringen ved opbygningen af Hitlers krigsmaskine burde efter 
monopolernes mening have forret fremfor kravene fra de lande, som samme 
krigsmaskine havde udplyndret og ødelagt. For <i>Danmarks vedkommende betød 
dette blandt andet, at vort land </i>- <i>trods gyldne løfter </i>- <i>selv 
måtte dække de tab på omkring 13 milliarder kroner, den tyske besættelse havde 
kostet os. </i>For at nå deres mål i Tyskland anvendte de angelsaksiske 
monopoler den metode, at de drog omsorg for at få sådanne folk placeret i 
spidsen for Tysklands-administrationen, som gennem de firmaer, de 
repræsenterede, selv umiddelbart var interesserede i investeringerne i den tyske 
rustningsindustri. Deres linje var sabotage af Potsdams-aftalen. </p>
<b>
<p align="CENTER">Et smukt persongalleri.... ;</p>
</b>
<p align="JUSTIFY">Allerede Churchills regering udpegede som leder af den 
økonomiske afdeling af den britiske militærregering den gamle inkarnerede 
konservative Sir <i>Percy Mills, </i>som i marts 1939 havde været medundertegner 
af den berygtede samarbejdsaftale mellem de tyske og engelske industrigrupper. 
Fra begyndelsen af gik Mills bestræbelser derfor logisk ud på at skåne tyske 
foretagender med britisk kapital og de britiske monopolers gamle kartelpartnere: 
Unilevers tyske filialer, tekstiltrusten „Glanzstoff&quot;, den elektriske koncern 
„Siemens&quot;, rustningstrusten „Vereinigte Stahlwerke&quot; med flere. På samme måde var 
også kommandoposterne i ledelsen af den tyske administration for USA´s 
vedkommende præget af repræsentanter for amerikanske truster med udprægede tyske 
finansinteresser: Både udenrigsminister <i>James Byrnes </i>og general <i>Lucius 
Clay, </i>den første leder af den amerikanske militærregering i Tyskland, var 
nær knyttet til <i>Morgangruppen, </i>der havde ydet de største tyske lån. De 
indtrådte betegnende nok begge efter deres afgang i ledelsen for Morgans 
mineforetagende „Newmont mining Corporation&quot;.</p>
<p align="JUSTIFY">Som øverste ansvarlige for den amerikanske besættelsesmagt i 
Tyskland sad USA´s krigsminister. Denne Post beklædtes siden 1945 af juristen <i>
Bob Patterson, </i>der ifølge et tysk pressebureau under krigen var den store 
tyske trust I. G. Farbenindustries juridiske konsulent i staterne. Han afløstes 
i juli 1947 af <i>James Forrestal, </i>der før sin politiske karriere havde 
været leder af bankfirmaet „Dillon Read Co.&quot;, det amerikanske foretagende, der 
var den vigtigste financier af rustningstrusten „Vereinigte Stahlwerke&quot;. 
Krigsministerposten i USA gik også senere i arv til lignende monopolister. Som 
ledere af den amerikanske militærregerings økonomiske sektion sad først mr. <i>
Graene K. Howard </i>fra Ford fabrikkerne, der var ejere af de tyske automobil- 
og tankfabrikker i Køln. Senere afløstes Howard i den afgørende periode af 
general <i>William Draper, </i>ligesom Forrestal fra bankfirmaet „Dillon Read 
Co.&quot; med de tyske ståltrust-interesser. Om disse hovedpersoner flokkedes i 
øvrigt i næsten alle grene af den amerikanske militæradministration større og 
mindre koryfæer fra amerikansk finansverden med udprægede tyske interesser.</p>
<p align="JUSTIFY">Deres mål var tydeligt nok med alle, til rådighed stående 
midler at få sat den „urimelige&quot; Potsdams-aftale ud af kraft. Efter krigen var 
der netop en gunstig lejlighed, ikke blot for at redde gamle investeringer - men 
også for <i>helt </i>at skaffe amerikansk kapital kontrollen over den rige 
vesttyske sværindustri, der i en ny oprustningsperiode kunne skaffe sine 
indehavere en overdådig fortjeneste. <i>Truslen </i>om demontering og tysk 
kapitalmangel efter sammenbruddet skaffede jo i efterkrigstiden de 
allergunstigste betingelser for, at stadig større aktieposter i de afgørende 
tyske foretagender kunne flyttes over på tjenstivrige amerikanske monopolherrers 
hænder. Blev demilitarisering, afkartellisering og afnazificering af tysk 
sværindustri en drønende fiasko i efterkrigstiden, blev den fremmede kontrol med 
tysk økonomi til gengæld en strålende forretning!</p>
<b>
<p align="CENTER">Nogle milepæle på vejen til militarisering</p>
</b>
<p align="JUSTIFY">Løfterne til folkene ved krigens slutning var opløftende: De 
gamle krigerske monopoler skulle opløses, nazister og andre krigsanstiftere 
skulle fjernes fra de ledende poster i det økonomiske liv, der på alle områder 
skulle demokratiseres efter de slette erfaringer med Hitlers almægtige 
økonomiske bagmænd. Efter valgsejren i 1945 forkyndte den nye britiske 
Labourregering frejdigt og overmodigt, at tysk sværindustri skulle konfiskeres 
og <i>Rationaliseres </i>under international kontrol og våbensmedjen Ruhr lå jo 
i Attlees zone ! En egnet og betydningsfuld forsøgsmark for ægte „demokratisk 
socialisme&quot;! </p>
<p align="JUSTIFY"><i>På papiret </i>skete der da også visse tilløb. Den 21. 
december 1945 konfiskerede den britiske militærregering efter ordre fra London 
alle Ruhrs kulminer „uden nogen erstatning til de tidligere ejere&quot;. Krupps og I. 
G. Farbenindustries virksomheder blev også „beslaglagt&quot;. Den 20. august 1946 
fulgte en lignende officiel „konfiskation&quot; af hele Ruhrs stål- og jernindustri. 
Administrationen blev imidlertid foreløbig overladt til tidligere direktører og 
industriherrer, da der skulle „fagmænd&quot; til. Da alle industriens eksperter 
tidligere havde været nazister, kunne det altså dårligt undgås, at tyske 
nazister og „Wehrwirtschaftsfuhrer&quot; fortsat ledede den „konfiskerede&quot; industri. 
Den 3. december 1946 fulgte så sammenslutningen af den britiske og amerikanske 
zone udfra princippet om, at Tyskland skulle administreres som en økonomisk 
enhed. Dermed rykkede såvel amerikanske monopolister og stadig mere blakkede 
tyske „kolleger&quot; af disse ind i den „konfiskerede&quot; industris administration. Den 
9. marts 1948 kom så den officielle forordning fra general <i>Clay</i> om, at 
den i forvejen mere end farceagtige „afkartellisering&quot; skulle indstilles i den 
tyske sværindustri. Den fortsatte kontrol med monopolerne „skulle overdrages til 
tyskerne selv&quot;: det vil sige til de tyske monopolherrer.</p>
<p align="JUSTIFY">Ved slutningen af året var man igen under „Marshallplanen&quot;s 
velsignelser nået et stort skridt videre. Den 10. november 1948 fulgte den 
berømte „Lov nr. 75&quot; om, at de tyske industriforetagender i Vesttyskland 
„foreløbig&quot; skulle overtages af de tidligere ejere selv. Begrundelsen var 
naturligvis „hyperdemokratisk&quot;: Det kommende tyske parlament måtte selv træffe 
afgørelsen om et så vigtigt problem som nationalisering eller „privat 
initiativ&quot;. Amerikansk levevis forudsætter det sidste. Ved lovens 
offentliggørelse stod den store tyske rustningstrust „Vereinigte Stahlwerke&quot;s 
tidligere direktør og dengang administrator af jern- og stålindustrien <i>
Heinrich Dinkelbach </i>bevæget ved radioen og forkyndte: „Jeg har altid sagt, 
at de gamle ejere ikke ville komme til at lide nogen nød. <i>Nu vil de tyske 
industrielle ikke blot lede industrien, men vil også varetage besiddernes 
interesser .. &quot; </i>Dette skete ikke uden resultater: Allerede den 4. januar 
1949 kunne samme hr. Dinkelbach meddele de overraskede aktionærer i „Vereinigte 
Stahlwerke&quot;, at de angelsaksiske kontrolmyndigheder havde tilladt, at der for 
perioden 1940-44 for <i>hvert </i>år udbetaltes 6 % i ekstra dividende. Med et 
slag blev trustens indehavere belønnet med en kontant udbetaling af 30 % af 
aktiekapitalen for den strålende „europæiske&quot; indsats, der var blevet ydet ved 
forsyningen af Hitlerhærene med våben i krigsårene. De krigshærgede lande fik 
ganske vist ingen erstatninger. Men de tyske våbenleverandører fik sig til 
gengæld en god præmie for deres krigsindsats!</p>
<p align="JUSTIFY">Et par måneder efter udnyttedes Marshallplanen til et nyt 
kup: Hensynet til „Europas økonomiske genrejsning&quot; krævede nu efter en 
kommissionsundersøgelse en ny nedskæring af demonteringslisten over krigsvigtige 
tyske rustningsforetagender. Den 13. april 1949 fritoges af henved 300 
krigsbedrifter yderligere 159 for demilitarisering og ødelæggelse. De skulle 
anvendes til våbensmedie for den nye vestbloks hær. Til beroligelse foretoges <i>
kun </i>aktionerne mod de foretagender, der fremstillede ting som syntetisk 
gummi og benzin, der kunne påføre tilsvarende angelsaksiske industrier en 
generende konkurrence. <i>Atlantpagten </i>gjorde det endelig af med de sidste 
„demilitariserings&quot;-bånd, der var pålagt tysk rustningsindustri: Den 3. april 
1951 ophævedes for Vesttyskland de sidste betydningsfulde indskrænkninger. 
Vesttyske bedrifter fik igen lov til at fabrikere hidtil forbudte <i>
krigsvigtige </i>varer som aluminium, syntetisk benzin, ammoniak og gummi. 
Skibs- og flådebygning blev ligeledes tilladt i ubegrænset målestok. Tysk 
demilitarisering og afrustning var definitivt lagt på hylden. Den store tyske 
genoprustning understøttet, organiseret og financieret af USA´s monopolkapital 
var atter sat på dagsordenen som et såkaldt „demokratisk Europa&quot;s hovedopgave!</p>
<b>
<p align="CENTER">Kan tyske nazigeneraler „sikre&quot; fred og demokrati ?</p>
</b>
<p align="JUSTIFY">Med Tysklands økonomiske og materielle genoprustning er som 
amen i kirken også fulgt de store atlantmagters målbevidste bestræbelser for 
atter at stille en ny tysk hær - og igen en aggressiv og nazistisk inficeret hær 
- på benene. Dækket og maskeret af de uvederhæftige amerikanske atlantparoler om 
fælles „forsvar&quot; af Europa. Utrætteligt udbredende myten om „den kommunistiske 
trussel&quot; søger vestens transatlantiske formyndere at overtale Vesteuropas 
krigsramte folk til at glemme to menneskealdres vigtigste politiske lære:. <i>At 
en reaktionær og aggressiv tysk militarisme altid bragte de omliggende folk krig 
og ufrihed ! </i>Planerne om genskabelse af den berygtede tyske værnemagt går 
tilbage helt til den første tid efter krigens slutning, da man i vestzonerne 
veloverlagt og forsætligt saboterede klare aftaler om opløsning af alle væbnede 
.tyske styrker. Hjemsendelsen af Hitlers berygtede og forhadte militære styrker 
blev saboteret, trods alle nok så klare aftaler, fordi herskerne i vest nærede 
forestillingen om, at en genskabt reaktionær tysk hær definitivt ville kunne 
sikre de angel-saksiske magters ubestridte førerstilling i Europa og hindre 
dyberegående sociale ændringer og reformer efter krigen.</p>
<p align="JUSTIFY">Allerede i de første år efter Tysklands sammenbrud søgte 
besættelsesmagterne i vest maskeret at holde officersstaben og værnemagtens 
tekniske kadre i beredskab til senere anvendelse. Under falske varemærker som 
„arbejdsenheder&quot;, jernbanevagt, bedrifts- og industriværn, civilgarder, 
grænseværn og lignende holdtes titusinder af Hitlerhærenes „elite&quot; fortsat under 
fanerne. Gang på gang protesterede de russiske besættelsesmyndigheder i denne 
periode mod dette brud på Potsdams-aftalen. En slet maskeret tysk <i>
generalstab, </i>i fuld gang med at udarbejde nye, militære planer, oprettedes 
så tidligt som i juli 1947 under medvirkning af så kendte nazigeneraler som to 
af Hitlers tidligere generalstabschefer: <i>Franz Holder </i>og <i>Heinz 
Guderian. </i>At der virkelig fra angelsaksisk side, i modstrid med aftalerne om 
total tysk afrustning, ulovligt opretholdtes militære tyske enheder i 
vestzonerne kan enhver se af, at der på Moskvakonferencen i april 1947 blev 
truffet klare beslutninger om, at tyske militærafdelinger af nævnte art 
definitivt skulle <i>opløses </i>- i den amerikanske zone <i>senest </i>i juni 
1947 og i den britiske zone senest den 31. december 1947. En beslutning af denne 
art skulle ellers forekomme helt overflødig, eftersom alle fire store 
besættelsesmagter allerede i <i>august 1946 i </i>fællesskab havde udsendt en 
særlig lov om fuldstændig opløsning af værnemagten.Heller ikke de nye aftaler 
blev imidlertid overholdt. Der organiseredes tværtimod stadig nye tyske militære 
afdelinger i vestzonerne.</p>
<p align="JUSTIFY">I 1950 talte de forskellige afarter af tyske væbnede 
formationer i vestzonerne allerede 400-450 tusinde mand. Til sammenligning talte 
det berømte tyske rigsværn efter sidste krig, på hvis ramme Hitler opbyggede sin 
værnemagt, over hele riget kun 100.000 mand! Ledelsen af de forskellige 
hjælpekorps blev fra første færd lagt i kendte og „erfarne&quot; nazigéneralers 
hænder, og de militære afdelinger rekrutteredes fortrinsvis af kadre fra 
organisationer som SS, SA og Hitlers „elitedivisioner&quot; som „Grossdeutschland&quot; 
med flere, og specielt fra <i>panserhærene. </i>Atlantpagten og oprettelsen af 
den såkaldte „europæiske&quot; hær gav anledningen til <i>officielt </i>at lade disse 
reaktionære tyske militærenheder træde frem på scenen med Bonnregeringens og det 
såkaldte vesttyske „parlament&quot;s officielle velsignelse.</p>
<p align="JUSTIFY">Kommuniquéet fra vestmagternes udenrigsministermøde i 
Washington den 19. september 1950 efterfulgtes straks af oprettelsen af 
Bonnregeringens „øverste militære komité&quot;, der skulle udarbejde det formelle 
grundlag for en vesttysk hærs genopstandelse. De ledende ånder på dette felt var 
Rommels tidligere stabschef <i>Hans Speidel, </i>der ved Stalingrad udmærkede 
sig som ekspert i „den brændte jords politik&quot;, og lederen af Hitlerstabens 
operative afdeling, general <i>Heusinger, </i>suppleret med admiral <i>Gottfried 
Hansen </i>og en række andre kendte nazigeneraler fra sidste krig. Fra de 12 
atlantstaters møde i Brussel d.18.-19. december fulgte som bekendt derefter den 
famøse beslutning „om Tysklands inddragen i Europas forsvar&quot;. Virkningen af 
denne åbne appel til traditionel tysk militarisme var fænomenal. Fra Bonns side 
afvistes hånligt den franske Plevenplan om tyske enheders indrullering i 
„blandede europæiske divisioner&quot;, kravet om <i>fuld tysk ligeret </i>blev gjort 
til en ufravigelig betingelse for tysk medvirkning. Sideløbende hermed 
demonstrerede Bonns militøere og civile „demokratiske&quot; støtter deres sande 
sindelag ved en voldsom kampagne for, at Hitlerkrigens værste forbrydere skulle 
sættes på fri fod! „Tysklands ære&quot; krævede dette!</p>
<p align="JUSTIFY">For alvor er Vesteuropas folk blevet stillet over for et 
uafviseligt samvittighedsspørgsmål: <i>Kan fred, frihed og demokrati sikres 
folkene af Hitlers gamle generaler og af berygtede nazistiske krigsforbrydere?
</i>Vil den tyske genoprustning, som også er tiltrådt af Danmarks regering og 
atlantpartierne, ikke forøge mulighederne for nye krige og aggressive 
provokationer?<b><u> </u></b></p>
<b>
<p align="CENTER">Mændene bag Bonns „demokratiske&quot; kulisser:</p>
</b>
<p align="JUSTIFY">Det drejer sig her ikke blot om en <i>tysk </i>genoprustnings 
risiko og om aggressive tyske traditioner. Det drejer sig samtidig og i 
hovedsagen om, at der gennem års målbevidst amerikansk politik er lagt det mest 
skæbnesvangre grundlag for et <i>reaktionært, militaristisk </i>og i sit væsen 
til dels <i>nazistisk </i>Vesttyskland, med alle de farlige gamle traditioner i 
behold. Hvem står således bag Bonns og Konrad Adenauers <i>udenrigspolitik? </i>
Det er langtfra nye demokratiske skikkelser, der har afløst Hitlers og 
Ribbentrops diplomatiske intriganter. I marts i år aftrykte det amerikanske blad 
„Inside Information&quot; følgende persongalleri fra dr. <i>Adenauers</i> 
udenrigstjeneste. Det taler for sig selv: </p>
<p align="JUSTIFY">Dr. <i>Becker, </i>leder af den handelspolitiske afdeling i 
ministeriet, tidligere nazipartiets og SD´s (efterretningstjenesten) 
befuldmægtigede i Rio de Janeiro, Obergruppenführer i SS.</p>
<p align="JUSTIFY">Dr. <i>Kordt, </i>leder af ministeriets „politiske afdeling&quot;, 
medlem af nazipartiet, organiserede efter Ribbentrops ordre i 1939 tyveri af 
dokumenter fra den engelske ambassade i Rom. </p>
<p align="JUSTIFY">Dr. <i>von Etzdorf </i>- medlem af nazipartiet og 
Standardenführer i SA. Som „ekspert vedrørende folkeretten&quot; sanktionerede han i 
1940 efter ordre fra Ribbentrop og Hitler-hærens overkommando i Frankrig røveri 
af kunstværker, der var offentlig ejendom, eller som tilhørte jøder. Var i 1942 
befuldmægtiget for Hitlers statssekretær <i>von Weizsäcker</i>, han var aktiv 
medanstifter af krigen mod Sovjetunionen.</p>
<p align="JUSTIFY">Dr. <i>von Grundner: </i>For tiden Adenauers generalkonsul i 
Grækenland, deltager i de forholdsregler, der gik ud på at dræbe, deportere og 
tilintetgøre folk, og som gennemførtes af den tidligere nazistiske gesandt i 
Danmark, SS Gruppen-fiihrer dr. <i>Werner Best. </i></p>
<p align="JUSTIFY"><i>Dr. von Rintelen, </i>doceat ved den diplomatiske skole i 
Speyer, tidligere medlem af nazipartiet, og SD´s befuldmægtigede ved von 
Ribbentrops stab. Gav i 1942 ordre til „særlig behandling&quot; (det vil sige drab) 
af de jøder, der deporteredes fra Rumænien.</p>
<p align="JUSTIFY"><i>Dr. von Nestitz, </i>arbejder i den politiske afdeling i 
Bonn, var tidligere politisk referent hos Ribbentrop, „tilrådede&quot; i 1939 at 
bombardere Warzawa, skønt denne officielt var blevet erklæret for at være „åben 
by&quot;.</p>
<p align="JUSTIFY"><i>Dr. von Kapfhëyer, </i>nu Adenauers generalkonsul i 
Tyrkiet, tidligere medlem af nazipartiet, var leder af Ribbentrops tjeneste for 
kontrol af telegrammer, arbejdede senere som agent for Ribbentrop i Hitlers hær.</p>
<p align="JUSTIFY">Dr. <i>Kroll, </i>Adenauers befuldmægtigede ved forhandlinger 
om Marshallplanen i Paris, tidligere Hitlers generalkonsul i Barcelona, som det 
fremgår af hans generalieblad: „særlig hengiven over for den 
nationalsocialistiske stat&quot;, indrapporterede antifascister til nazisterne. 
Listen er ufuldstændig!</p>
<p align="JUSTIFY">Folk af denne kaliber vil trofast tjene - ikke fredens - men 
de amerikanske monopolers sag?</p>
<b>
<p align="CENTER">»Fred med frihed&quot; - til de store krigsforbrydere ! </p>
</b>
<p align="JUSTIFY">Den 31. januar 1951 besegledes det nye broderlige samarbejde 
mellem USA´s herskere og regeringen i Bonn ved den bemærkelsesværdig gestus i 
anledning af den tyske genoprustning, der nu for alvor skal forceres. Denne dag 
blev 21 af det gamle Tysklands største og mest kendte krigsforbrydere fra 
nazitiden løsladt fra fængslet i Landsberg. Blandt de benådede var som bekendt 
Tysklands store rustningsfyrste <i>Alfred Krupp von Bohlen und Hallbach </i>og 
hans med-direktør fra Kruppværkerne den mellemtyske stålmagnat <i>Friedrich 
Flick </i>og en række af „I. G. Farbenindustrie&quot;s direktører. Det var denne 
klike, som i sin tid havde været de ivrigste til at financiere nazismen og 
bringe Hitler til magten. Det var folkene, som havde anstiftet og forberedt den 
anden verdenskrig på alle måder. De var blandt andet i 1948 blevet dømt for 
udnyttelse, mishandling og drab af slavearbejdere.</p>
<p align="JUSTIFY">Betegnende nok fandt der i de samme dage en betydningsfuld 
udnævnelse sted i De forenede Stater. Den hidtidige leder af det amerikanske 
udenrigsministeriums russiske afdeling, mr. <i>Charles Bohlen, </i>forfremmedes 
til præsident Trumans personlige udenrigspolitiske rådgiver! Det var ingen anden 
end den løsladte tyske kanonkonges <i>kødelige fætter, </i>der her rykkede frem 
i rampelyset i amerikansk politik - en af <i>bagmændene </i>for Truman´s tyske 
kurs i efterkrigstiden. Måske som en erkendtlighed for tidligere tjenester havde 
Bonn-regeringen allerede et par uger <i>før </i>Alfred Krupps løsladelse betænkt 
hans virksomheder med en kredit til udvidelser, en klatskilling af 11 millioner 
mark! Ofrene for familierne <i>Krupp </i>og <i>Boblens </i>krigsmageri fik 
derimod ingenting! Men de tyske ofre har til gengæld al mulig udsigt til snart 
at få „tilladelse&quot; til at trække i de grønne uniformer igen - for at Krupp og 
andre ligesindede kan blive endnu rigere!</p>
<p align="JUSTIFY">Familieforbindelser har også haft stor betydning for den 
vigtigste eksponent for amerikansk politik i Tyskland, højkommissær <i>John Mc 
Cloy. </i>Denne er jurist, og blandt kunderne i hans firma var den amerikanske 
storbank „Chase National Bank&quot;, en af grundpillerne for den magtgruppe, der 
kendetegnes af navnene Rockefeller og Standard Oil. Det sidste selskab havde som 
bekendt investeret millioner af dollars i den tyske trust „I. G. 
Farbenindustrie&quot; før krigen. Blandt andet takket være <i>Mc Gloy</i> er disse 
penge <i>ikke </i>gået tabt, de har oven i købet ynglet. Højkommissær <i>Mc Cloy</i> 
har imidlertid også en hustru, født Ellen Zinsser, en af de berømte <i>tre 
søskende Zinsser. </i>Mc Cloys svoger er <i>John Sherman Zinsser</i>, indehaver 
af firmaet „Zinnsser Chemical Co.&quot; - og direktør i <i>Morgans </i>mægtige 
verdensbank. Mc Cloys svigerinde Peggy er gift med den amerikanske 
London-ambassadør, mr. <i>Louis Douglas. </i>Men Mc Cloys hustru har også en <i>
kusine, </i>og hun er gift med Vesttysklands sorte kansler <i>Konrad Adenauer,
</i>tidligere direktør for „Deutsche Bank&quot;. Er der ikke noget næsten <i>
patriarkalsk </i>over tysk-amerikanske finansforbindelser i Trumans og 
atombombens tidsalder? Næsten én stor familie - trods Atlanterhavet - i toppen 
vel at mærke.</p>
<b>
<p align="CENTER">Vesttysk militarisme en forberedelse til krig !</p>
</b>
<p align="JUSTIFY">Det hedder altid så smukt i vore atlantpolitikeres 
proklamationer, at de går ind for Atlantpagten, fordi denne er en fredelig <i>
defensiv </i>alliance, der <i>kun </i>skal garantere Vesteuropas sikkerhed. Vor 
regering og rigsdagsflertallet har placeret vort land som <i>forbundsfælle </i>
af nazismens bagmænd, af Ribbentrops diplomater og af Hitlers nazigeneraler og 
deres SS- og SA-tropper, og der er al grund til at spørge: Kan et forbund med et 
reaktionært og <i>militariseret </i>Vesttyskland nogen sinde i praksis blive en 
„forsvarsalliance&quot;? Er det ikke klart som dagen, at det, disse folk tilstræber, 
ikke er „europæisk defensiv&quot;, men revanche og ny aggression? Er det ikke lige så 
typisk, at disse „forbundsfæller&quot; <i>efter Hitlers mønster </i>allerede har sat 
hele grænserumlen i gang igen ? Tysk militarisme og det gamle nazislæng med 
Alfred Krupp, Friedrich Flick og I. G. Farben direktørerne i spidsen er blevet 
inddraget i Atlantblokken, fordi aggressive amerikanske kredse her har 
redskaber, der er vant til at fremkalde krigerske provokationer, når deres 
bagmænd mener, at tiden er inde til atter at slippe krigen løs i Europa. 
Tysklands militarisering og genoprustning betyder, <i>at provokatørerne 
mobiliseres for at være parat </i>til indsats efter ordre fra Wall Street ! 
Ingen kan nægte, at Hitler-Tysklands rester i Bonn ikke både har erfaring for og 
teknisk viden om, hvordan en krig fremprovokeres og slippes løs! Deres 
mobilisering betegner Atlantpagtens store og afgørende <i>provokation mod 
freden! </i>Nazigeneraler kan hverken bringe fred eller frihed, <i>men de kan 
bringe krig!</i></p>
<b>
<p align="CENTER">Stormløbet mod grænserne forberedes igen!</p>
</b>
<p align="JUSTIFY">Er grænserummel og krav om grænseflytning en fredens og en 
forsvarets linje fra vesttysk side? I så tilfælde var også Hitler en fredens og 
en forsvarets mand. Det betænkelige og det dødsens farlige ved Bonn-Tysklands 
udenrigspolitik - ledet af nazidiplomaterne - består netop i, at man akcepterer 
oprustningen og Vestysklands indlemmelse i Atlantblokken på et klart 
grænseflytningsprogram.</p>
<p align="JUSTIFY">Det drejer sig <i>ikke blot am, </i>at Bonnkliken stadig mere 
åbenlyst træder i bresjen for, at den nye hær skal bruges til at forene de 
forskellige tyske zoner med militær magt i monopolernes interesse, for at udvide 
deres magt til den tyske demokratiske republik, hvor socialistisk opbygning er 
ved for stedse at gøre en ende på Hitlertrusternes, Alfred Krupps og Co´s magt ! 
Det drejer sig om, at Bonn-regimets officielle skikkelser fra første dag har 
nægtet at anerkende, og hver dag mere kynisk agiterer for, at flytte de grænser, 
de sejrende stormagter efter krigen <i>enedes </i>om for Tysklands vedkommende. 
Bonns aggressive standpunkt er, som i Hitlers dage, at det slagne tyske riges 
grænser <i>ikke </i>ligger fast, men at de skal flyttes igen! Allerede den 24. 
marts 1949 proklamerede Bonns tidligere „kansler&quot; <i>Konrad Adenauer</i> i en 
tale: „Det er ubetinget nødvendigt, at der dannes en tysk centralregering. 
Berlin vil vi aldrig opgive, <i>og vi vil lige så lidt nogensinde anerkende en 
grænse ved Oder og Neisselinjen. Det er nødvendigt at fremhæve, at det i 1945 
var den tyske værnemagt, der kapitulerede betingelsesløst, men ikke det tyske 
folk </i>...&quot;</p>
<p align="JUSTIFY">Som kansler i Bonn-regimet har Adenauer senere gang på gang 
gentaget denne provokatoriske erklæring og forkyndt, at grænseflytning er 
Vesttysklands vigtigste udenrigspolitiske mål. Dette Adenauers frække <i>
revancheprogram </i>er „Bonnflertallet&quot; s samlende fællesprogram ! Er det en 
defensiv europæisk politik at indgå militære aftaler og indlede militært 
samarbejde med en „magt&quot;, der åbent forkynder, at den vil flytte sine grænsepæle 
ind på andre landes nuværende områder? Det er det, atlantmagterne gør, og USA 
financierer både vesttysk oprustning og lægger et pres på Adenauer og Co. for at
<i>fremskynde </i>opstillingen af væbnede styrker og <i>udvide </i>den ved 
bindende international overenskomst <i>forbudte </i>rustningsindustri! Der er 
ingen, der har sagt et eneste ord til hverken hr. Adenauer eller til 
nazigeneralérne <i>Hans Speidel</i>, <i>Heusinger og Co</i>. om, at de må 
anerkende Tysklands nuværende grænser for, at de kan få adgang til den såkaldte 
„defensive blok&quot;! <i>Der er i Atlantblokken åben adgang for åbenlyst ekspansive 
og aggressive tyske deltagere! </i>Men et militært forbund må vel enten være 
defensivt eller aggressivt. <i>En </i>aggressiv deltager er jo nok til at gøre 
hele foretagendet aggressivt og krigersk !</p>
<p align="JUSTIFY">Atlantmagternes stiltiende og aktive understøttelse af de 
vesttyske revisions- og revanchekrav kendetegner bedre end noget andet denne 
pagts provokatoriske karakter. Og provokationen er så meget mere åbenlys, 
eftersom begge de store angel-saksiske magter i 1945 var <i>aktivt </i>med til 
at fastlægge Tysklands grænser, også Oder-Neisselinjen! Ikke des mindre ophidser 
de nuværende angel-saksiske magthavere i dag tysk nationalisme og militarisme 
mod en international nyordning, <i>de selv </i>har været med til at bekræfte og 
fastlægge.</p>
<p align="JUSTIFY">Det er ganske vist blevet en gængs mode at fremstille den 
tyske østgrænse som et <i>ensidigt </i>russisk-polsk foretagende, som 
vestmagterne ikke har billiget eller taget noget ansvar for. Men denne 
fremstilling er vitterlig <i>historieforfalskning. </i>Storbritaniens 
tilslutning til Oder-Neissegrænsen blev givet så tidligt som den 2. november 
1944, da direktøren for det britiske udenrigsministerium <i>Alexander Cadogan
</i>på Churchill-regeringens vegne i en note til den polske Londonregerings 
udenrigsminister erklærede: „For det andet har De spurgt mig om, hvorvidt Hans 
majestæts regering <i>definitivt </i>var tilhænger af at skyde den polske grænse 
frem til Oderfloden og at indlemme havnen Stettin. Svaret er, at Hans Majestæts 
regering er af den opfattelse, <i>at Polen skal have ret til at udvide sit 
territorium i dette omfang ...&quot; </i>Det er rigtigt, at Oder-Neisselinjen i 
Potsdams-aftalen kun omtales som polsk-tysk <i>administrativ </i>grænse, der 
senere skulle formelt bekræftes i fredstraktaten. Men det er lige så rigtigt, at 
både Attlee og Truman samtidig bekræftede beslutningen om at føre alle tyskere 
bort fra områderne øst for Oder-Neisse. Meningen var vel ikke, at de skulle 
vende tilbage igen og atter tage dette område i besiddelse, når det var blevet 
genopbygget og bragt i orden af polakkerne ? Om grænsens definitive karakter fik 
man da også en l autoritativ erklæring af præsident <i>Truman, </i>der den 9. 
august 1945 i sin beretning om Potsdammødet forklarede: „Det vil mellem Tyskland 
og Polen tilvejebringe en <i>grænse, </i>der er mere sikker og lettere at 
forsvare. Koloniseret med polakker vil det skabe en mere homogen nation. Det 
initiativ, der blev taget i Berlin (folkeflytningen) vil hjælpe med til at 
gennemføre De forenede Nationers <i>grundlæggende</i> <i>politik over for Polen:
</i>at skabe en stærk, uafhængig og velhavende nation ...&quot;. Det uhyggelige 
skuespil, vi i øjeblikket er vidne til på den europæiske arena, er, at 
„forbundsfæller&quot; af vort land, de store angel-saksiske vestmagter, i øjeblikket 
gennem deres tyske politik er godt med til at ophidse tysk nationalisme og tysk 
militarisme til fremstød mod en grænse i øst, som de selv har det fulde 
medansvar for, og som de i 1945 selv var med til at fastlægge ! Under disse 
forhold er (betegnelsen defensiv alliance vist ikke det mest karakteristiske 
udtryk for den Atlantblok, der målbevidst driver pagtens vesttyske <i>deltager
</i>frem til åbne krav om ekspansion og grænserevision!</p>
<b>
<p align="CENTER">Det tyske folk vil ikke genopruste !</p>
</b>
<p align="JUSTIFY">Det mest opmuntrende træk ved udviklingen i vort sydlige 
naboland er den ubestridelige kendsgerning, at det tyske folks <i>store flertal,
</i>belært af krigens bitre erfaringer, stadig mere bevidst vender sig mod 
tanken om en ny krigs rædsler og aktivt tager afstand fra tanken om en tysk 
militarisering og genoprustning. Det var folkeafstemningen mod militariseringen 
i den tyske demokratiske republik et talende vidnesbyrd om. Men herom vidner 
også gentagne „gallupafstemninger&quot;, selv foretaget af borgerlige vesttyske 
blade, og den stadig bredere folkebevægelse mod genoprustningen.</p>
<p align="JUSTIFY">Flertallet af det tyske folk ønsker ikke en ny krig, ønsker 
ikke en ny tysk hær, ledet af Hitlers nazigeneraler. Det ønsker ikke, at landets 
produktionsapparat skal bortødsles til fremstilling af våben og krigsmateriel, 
men at det i stedet sættes ind på at genopbygge tyske krigshærgede byer, og til 
at fremstille de varer, befolkningen mere end nogen sinde har brug for. 
Eksemplet fra østzonen viser, at der er en vej frem ved fredens dont.</p>
<p align="JUSTIFY">Det politisk farlige i Vesttyskland er, at det hidtil i vidt 
omfang, trods befolkningens indstilling er lykkedes skridt for skridt at 
gennemtvinge militariseringen og genoprustningen, fordi den anglo-amerikanske 
besættelsesmagt har brugt sin indflydelse til at <i>gennemtvinge </i>en 
militaristisk politik gennem sine lydige redskaber i Bonns regering og 
„parlament&quot;!</p>
<b>
<p align="CENTER">Højresocialdemokratiske grænseflyttere og krigsmagere</p>
</b>
<p align="JUSTIFY">En særlig raffineret rolle er i denne forbindelse blevet 
spillet af det tyske socialdemokratis højreorienterede lederklike. På den ene 
side har <i>Kurt Schumacher, </i>Carlo Schmid og Co. snedigt søgt at opfange 
befolkningens utilfredshed og opposition mod oprustningen. For at nå dette har 
de højresocialdemokratiske ledere forløbig <i>ikke </i>givet forslagene om tysk 
oprustning deres <i>formelle </i>sanktion. På den anden side søger Schumacher og 
Co. til gengæld at udnytte den godwill, de har skaffet sig gennem „oppositionen&quot; 
mod Adenauer, til at drive agitation for en linje, der i sit væsen er endnu mere 
reaktionær og krigersk end Bon n regeringen s officielle politik. De 
højresocialdemokratiske førere driver deres kampagne for „oprustning på visse 
betingelser&quot;! I spørgsmålet om grænseflytningen er de højresocialdemokratiske 
ledere endog endnu mere rabiate end Adenauer. De spiller åbent på 
nationalistiske revanchestrømninger på dette afgørende felt. Der holdes ingen 
Schumacher- eller Carlo Schmid-tale, uden at der tordnes mod østgrænsen og 
kræves indlemmelse af polsk eller tjekkisk territorium. På samme måde er 
Schumacher ikke mod „Wehrmacht&quot;s genopstandelse. Han agiterer allerede for 
indførelse af almindelig værnepligt. Men Schumacher kræver hypernationalistisk 
„fuld ligeberettigelse&quot; for en <i>stærk </i>vesttysk hær: „ingen soldater af 2. 
klasse&quot; og „ingen begrænsning i våbnenes antal og kvalitet&quot;. Og indtil den 
vesttyske hær er stærk nok, kræver han en langt stærkere koncentration af 
amerikanske tropper i Vesttyskland: flere besættelsestropper. Bonntysklands 
udgifter til besættelsesmagten (derunder oprustningen) beløber sig i forvejen 
til 6,6 milliard vestmark. Men det er ikke nok for en „pacifist&quot; af Schumachers 
type. Kravet om flere amerikanske tropper hænger i øvrigt sammen med 
højresoeialdemokraternes nyeste <i>militære doktrin, </i>hvis betingelsesløse 
akceptering højrøstet kræves af atlantpartnerne.</p>
<p align="JUSTIFY"><i>Kurt Schumacher</i> er nemlig begyndt at docere, at ikke
<i>enhver </i>krig behøver at resultere i Tysklands ødelæggelse. 
Højresocialdemokraten har lanceret en ny form for Hitlers berømte „lynkrig&quot;. 
Krigen må føres med en lynhurtig <i>angrebsstrategi </i>(jævnfør atombomben). 
Schumacher docerer: <i>„Tysklands skæbne afhænger af det første slags udfald&quot;.
</i>Den 17. marts 1951 gjorde den tyske socialdemokratiske fører <i>Carlo Schmid
</i>i Studenterforeningen udførligt rede for de tyske højresocialdemokraters nye 
militære doktrin: „Vi mener, at tysk militær deltagelse i den europæiske 
oprustning <i>kun </i>har praktisk værdi, hvis visse forudsætninger i forvejen 
bliver opfyldt ... <i>Det kontingent, der må opstilles i Europa, må være så 
stærkt, at det kan slå fjenden på hans egen slagmark ... </i>For russerne og 
amerikanerne er det afgørende, hvem der vinder det sidste slag. For <i>de 
kontinentale lande er det afgørende, hvem der vinder det første. </i>Hvis vi 
taber det, vil general Eisenhower komme til at generobre et territorium, men 
ikke mere Europa ...&quot; (Politiken 18. marts 1951). Stadig hyppigere kommer de 
socialdemokratiske profetier om krigen, der skal vindes <i>ved Weichsel og 
Njemen!</i></p>
<p align="JUSTIFY">Efter sit besøg i USA i foråret lancerede Vest-Berlins 
socialdemokratiske „overborgmester&quot; <i>Ernst Renter </i>det nye slagord om 
„fjenden&quot;, der „skal presses tilbage bag Curzonlinjen&quot; (Polens østgrænse).<i>
</i>Den længe forkyndte generobring af de polske områder øst for Oder-Neisse 
slår ikke længere til for disse folk. De forestiller sig allerede i tilgift hele 
Polens „befrielse&quot; gennem tysk værnemagt, skønt polakkerne vist fik temmelig 
rigeligt af den frihed, der blev båret frem på tyske bajonetter i 1939-45. Der 
har jo også i den sidste tid været tale om koncentration af polske fascistiske 
tropper fra general <i>Anders&#39; </i>hær i Vesttyskland. Ligesom hr. Reuter var 
også den polske fascisthøvding for nylig til <i>militærkonference </i>i 
Washington - og han var også i Bonn for at drøfte samarbejdet.</p>
<b>
<p align="CENTER">Vesttysk oprustning kan føre tit en ny Koreaprovokation!</p>
</b>
<p align="JUSTIFY">Det kan ikke understreges kraftigt nok: Den af Atlantblokken 
under amerikansk førerskab gennemførte genoprustning af Vesttyskland er den 
hidtil største provokation mod Europas fred ! Den genopstandne tyske militarisme 
og grænseflytnings-propaganda, der uforstyrret trives i Vesttyskland, lige fra 
nynazisterne til <i>Kurt Schumachers</i> højresocialdemokrater, kan med gamle 
naziprovokatører i våben når som helst gå over i de allerfarligste handlinger. 
Lad os sætte, at vesttyske tropper en skønne morgen går over zonegrænsen mellem 
Bonn-republiken og den demokratiske tyske republik i Østtyskland. Det ville 
svare til den ophidselseskampagne, der ledsager genoprustningen i Vesttyskland. 
Så sikkert som amen i kirken ville Bonn-regeringen udsende et telegram af 
følgende indhold: „Bonn-regeringens udenrigsministerium har meddelt USA´s 
repræsentant og general Eisenhower, at stærke styrker af østtysk folkepoliti i 
morges uprovokeret trængte over demarkationslinjen til Vesttyskland. Der er 
forbitrede kampe i gang.&quot; Det var jo recepten ved den 38. breddegrad i Korea den 
25. juni 1950, og 48 timer efter var den amerikanske krigsmaskine i FN´s 
misbrugte navn sat i gang til krig . . .Danmark er medlem af atlantpagten, 
Danmarks regering følger slavisk USA´s politik i FN. ...Der står unge danske 
soldater i Tyskland, som ved en sådan lejlighed øjeblikkelig vil blive ofre for 
provokationen. Danmark opruster <i>sammen med </i>Vesttyskland og vil være 
trukket med ind i krigens følger . ..Det er den risiko, Danmark løber ved 
Vesttysklands genoprustning og den nye tyske hærs opstilling. Det er denne 
vanvittige situation, regeringen og atlantpartierne har bragt Danmark i, fem år 
efter krigen. Det er følgerne af, at der ikke fores <i>dansk </i>politik, men at 
Danmark behandles som militærbase for fremmede magter.</p>
<p align="CENTER"><b>Hvad kræver Danmarks interesser</b><i>?</i></p>
<p align="JUSTIFY">Den truende katastrofe kan bekæmpes. Det er oven i købet ikke 
vanskeligt. Vore dages regeringer er uhyre svage over for tryk fra folkets side. 
Den reelle fare kommer, hvis dette tryk udebliver eller ikke vokser i styrke. 
Hvad er det da, Danmarks interesser kræver. Først og fremmest, at <i>vort </i>
lands regering nødsages til at virke for <i>forhandlinger mellem stormagterne
</i>på de bestående, højtideligt indgåede aftalers grund. Aftaler må holdes, det 
må Potsdams-aftalen også, ellers hersker junglens lov, og folkene stilles over 
for katastrofe og krig. Potsdams-aftalens mål: et demilitariseret Tyskland, er 
en nødvendighed for freden. Det er kun den ene side af sagen. Et demokratisk 
Tyskland, hvis befolkning får lejlighed til at udvikle sin <i>fredsindustri </i>
og sine levevilkår, er den anden. Krigsindustrien skal og kan afskaffes, men det 
tyske folk må have mulighed for at skabe sig en fremtid som et selvstændigt 
folk.</p>
<p align="JUSTIFY">Derfor må der også afsluttes en <i>fredstraktat. </i>Det må 
ikke gå, som USA agter at gøre med Japan: at der sluttes en ensidig 
fredstraktat, som ligefrem håner de øvrige allierede. Japan vil, hvis det går, 
som <i>Truman</i> har i sinde, selv få mulighed for at afgøre, om det 
overhovedet vil slutte fred med f.eks. Kina. Hvilke perspektiver giver dette 
eksempel ikke de tyske militarister og revanchepolitikere! Der må sluttes en 
fredstraktat med <i>alle </i>de magter, Tyskland under Hitlerstyret hærgede og 
trådte under fode, og denne fredstraktat må gælde for <i>hele Tyskland, </i>ikke 
for nogen enkelt del eller zone. Det er et vitalt punkt, dette at Tyskland skal 
behandles som en helhed. En af de største farer i Europa er Tysklands deling i 
to, hvorved en Korea-situation uhyre let kan opstå. Derfor er det i Danmarks 
interesse at støtte enhver bestræbelse, som i <i>det tyske folk selv </i>
udfoldes for at fremme oprettelsen af et enigt demokratisk Tyskland. Denne kamp 
for enhed er et af det tyske folks mest værdifulde bidrag til Europas og hele 
verdens fred. Bort med den kunstige deling, bort med de urimelige skranker 
gennem Tyskland - og vi vil være frygtelige uromomenter kvit. Til gengæld vil vi 
have fået en ganske anden basis for gode naboforbindelser til Tyskland. Dette 
vil ganske naturligt medføre, at besættelsesstyrkerne trækkes bort fra hele 
Tyskland. Hvilken lettelse ville det ikke være for alle!</p>
<p align="JUSTIFY">Netop fordi denne lettelse og afspænding kun kan nås gennem 
forhandling, kan den også hidføres! Thi forhandling er det, alle rettænkende 
mennesker ønsker. Selv årelange forhandlinger er at foretrække for blot een dags 
krig. Og netop vi i Danmark har erfaring for, at den politik, et folk virkelig 
støtter, den kan også gennemføres. Det viser hele vor historie, det viser 
begivenhederne under modstandskampen mod den tyske militarisme og nazisme, det 
viser den 29. august 1943, hvor den danske regerings forbliven og fortsatte 
samarbejde med landets fjender blev umuliggjort. For at folkeviljen kan styrkes, 
udvikles og komme til uimodståeligt udtryk, er utrætteligt arbejde nødvendigt. 
Som <i>den europæiske arbejderkonference </i>i Berlin i påsken 1951 formulerede 
det: <i>Arbejdere i Europa, brug alle kampformer, som er egnede under de givne 
forhold, organisering af møder, indsamling af underskrifter, henvendelse til 
regeringerne, nedsættelse af fælles aktionskomitéer osv. både i national og 
international målestok ...</i></p>
<p align="JUSTIFY"><i>I denne store kamp står alle ærlige og oprigtige mennesker 
sammen med jer. Lad os da i fællesskab af alle kræfter hjælpe det tyske folk, 
som kræver oprettelse af et enigt, fredselskende og demokratisk Tyskland!&quot; </i>
Det er i en sådan udvikling, at garantien for Danmarks fred og selvstændighed 
som nation ligger, for kun den kan skabe fred. Danmark har tillige en særlig 
pligt, fordi vi så ofte har været udsat for den tyske militarismes aggression. 
Derfor er et stadigt pres for at komme frem til en anden politik end de danske 
oprustningspartiers en opgave for alle i landet. Regeringerne og deres partier 
har truffet beslutninger, som ikke alene er ydmygende i betragtning af vor 
frihedskamp, men også farlige for vor fremtid. Sådanne nationalt vanærende 
beslutninger kan det danske folk ikke være bundet til at tolerere, og da gælder 
det kun om eet, at <i>arbejde og kæmpe sådan, at disse beslutninger om Tysklands 
genoprustning og remilitarisering også virkelig bliver gjort til det intet, de 
altid burde have været.</i></p>
</font><b><font color="#0000ff" size="2">
<p align="CENTER">Kongelig anordning af d. 6. marts 1952 om forholdsordre for 
det militære forsvar ved angreb på landet og under krig:</p>
</font></b><font size="2">
<p align="JUSTIFY">»Vi Frederik den Niende af Guds Nåde konge til Danmark, de 
Venders og Goters, hertug til Slesvig, Holsten, Stormarn, Ditmarsken, Lauenborg 
og Oldenborg, <i>gør vitterligt: Vi anordner følgende: </i>I tilfælde af angreb 
på dansk territorium eller på dansk militær enhed udenfor dansk territorium skal 
de angrebne styrker ufortøvet optage kampen, uden at ordre afventes eller søges 
indhentet, selv om krigserklæring eller krigstilstand ikke er de pågældende 
chefer bekendt. Dersom forsvarets styrker ikke inden angrebet er bragt op på 
fuld krigsstyrke, er ethvert angreb på Danmark udefra eller på dets 
forfatningsmæssige myndigheder at betragte som ordre til mobilisering. 
Hjemmeværnet møder uopholdeligt som bestemt ved »Hjemmeværnet på plads«. Der må 
forventes ved krigsudbrud og under krigstilstand at ville fremkomme falske 
ordrer og meddelelser til befolkningen og til mobiliserende eller kæmpende 
styrker. Ordrer om ikke at mobilisere eller ikke at gøre modstand eller afbryde 
påbegyndt mobilisering eller kamp må derfor ikke adlydes, før der foreligger 
fornøden vished for, at ordren er udstedt af dertil kompetent myndighed. Ordrer 
fra forfatningsmæssige myndigheder, der er taget til fange, eller som af fjenden 
er sat ud af funktion på anden måde, skal ikke adlydes. Angrebne enheder eller 
enheder i nærheden af angrebne enheder sætter uden at afvente ordre omgående 
alle til rådighed stående midler ind i kampen. Isolerede styrker skal, under 
energiske forsøg på at sinke fjendens fremrykning mest muligt og tilføje ham 
størst mulige tab, søge forbindelse med andre kæmpende danske eller allierede 
enheder. Kampen skal, selv om styrkerne kæmper isoleret, føres med største 
energi for herved at skaffe tid til at organisere styrker i eller uden for 
området. Kampen skal fortsættes, selv om fjenden truer med repressalier for at 
bevæge vore styrker til overgivelse. Bliver det uomgængelig nødvendigt at opgive 
et landområde til fjenden, skal styrkerne gøre, hvad der er muligt for at nå 
frem til forsvarskampen på andre frontafsnit. Chefer for landsdelskommandoer, 
regioner, regimenter, selvstændige afdelinger, marinekommandoer, -distrikter, 
basiskommandoer m. fl. træffer, når angreb er erkendt, alle foranstaltninger til 
at forøge deres enheders fredsstyrke i overensstemmelse med de gældende 
bestemmelser, og søger snarest kampen vendt fra forsvar til angreb. 5. 
kolonnevirksornhed skal bekæmpes. Politiet vil på dette område bistå de militære 
myndigheder. Våben og andet krigsmateriel må aldrig falde i fjendens hånd i 
brugbar stand. Befalingsmænd, mather og værnepligtige af hær, søværn, 
flyvevåben, korps m. fl. - hvad enten de er tjenstgørende, afskedigede (endnu 
mødepligtige ved mobilisering), hjemkommanderede eller hjemsendte - skal, når 
angreb på Danmark erfares, ufortøvet og uden at afvente ordre om mobilisering 
give møde som befalet ved designeringsskrivelse eller på den i soldaterbogen 
(orlogsbogen) indklæbede røde mødebefaling. Såfremt landet bliver delvis besat 
af angriberen, skal alle, der ikke kan nå frem til deres egen afdeling, 
tilslutte sig andre kæmpende danske eller allierede enheder. Af det personel af 
værnene, der er overført til hjemmeværnet, skal de, der i fredstid er iklædt og 
udrustet, møde som bestemt ved »Hjemmeværnet på plads«. Det øvrige personel af 
værnene, der er overført til hjemmeværnet, skal derimod afvente nærmere ordre«.</p>
<b>
<p align="CENTER">Margrethe den Anden</p>
<p align="CENTER">1972 -</p>
</b></font>
<p align="JUSTIFY"><font size="2">Perioden blev en krænkelse af folkenes og
</font><a href="http://www.perbenny.dk/EF1.html"><font size="2">nationernes 
selvbestemmelsesret</font></a><font size="2">, og pludselig var Danmark i krig 
på </font><a href="http://www.perbenny.dk/jugo.html"><font size="2">Balkan</font></a>
<font size="2">… og andre steder. Thi fra slutningen af 1950’erne blev de 
nationale grænser mellem de vesteuropæiske lande snærende for den 
centraleuropæiske finanskapital, der havde behov for at placere pengene dér, 
hvor der var mest profit at hente. Derfor blev </font>
<a href="http://www.perbenny.dk/penge.html"><font size="2">Fællesmarkedet</font></a><font size="2"> 
dannet. Overklasserne i Vesttyskland, Frankrig, Italien, Belgien, Holland og 
Luxemburg slog sig sammen, men der var også planer om engelsk og dansk 
indmeldelse i 1962, - men det blev ikke til noget. I Danmark ønskede 
Storkapitalen tilslutning til EF, men dog sammen med Storkapitalen i England. 
Det samme gjorde eksportlandbruget, der havde en del afsætning i Centraleuropa. 
Der var store betænkeligheder ved dansk tilslutning hos dem, der ikke ejede 
store firmaer og hos dem som ikke eksporterede landbrugsvarer. Og med EF som en 
magtblok øgedes faren for en storkrig, og Storkapitalens større styrke i EF, 
ville blive brugt mod arbejderne og andre lønmodtagere, samtidig med, at Danmark 
ville risikere at blive opkøbt af udenlands kapital. Tre uger før 
folkeafstemningen den 2. oktober 1972 viste en meningsmåling flertal for et nej. 
Tilhængerne af EF forstærkede derfor deres propaganda, og de store firmaer og 
politikerne truede i fjernsynet med al landsens ulykker ved et nej, samtidig med 
at de lovede guld og grønne skove, hvis befolkningen stemte ja. Kom vi ikke ind, 
ville der blive stor arbejdsløshed, prisforhøjelser, forringelser af 
socialforsorgen og uddannelsesstøtten. Menigmand havde simpelthen ikke råd til 
at stemme nej. Den socialdemokratiske statsminister <i>Jens Otto Krag</i> sendte 
et brev til alle over 65<i> </i>år, hvori der stod, at stemte de ja, ville det 
betyde bedre kår for »alle vore ældre medborgere.« EF blev fremstillet som et 
toldsamarbejde. Men her blev det afgørende, at Socialdemokratiets øverste 
ledelse så kraftigt gik ind for et ja. Afstemningens resultat blev en stor sejr 
for EF-tilhængerne, der fik 63 procent af stemmerne. Men agitationen for EF var 
løgnagtig og landsforrædderisk. Umiddelbart efter Danmarks indtræden i EF i 
oktober 1972 gik <i>Jens Otto Krag</i> af som statsminister og overlod 
statsministerposten til den tidligere forbundsformand i DASF 
(Specialarbejderforbundet): <i>Ankel Jørgensen</i>. Men gennem 1970érne blev 
stadig større dele af de samfundsskabte værdier anvendt til uproduktive og 
spekulative formål, som f.eks. bolig - og jordspekulation, hvor enorme kunstige 
værdistigninger belåntes og skabte forrentning, <i>uden at der lå samfundsmæssig 
produktion bag</i>. Også i valutaspekulationen anvendtes meget store beløb, og 
den grå og sorte udlånsvirksomhed og de kriminelle transaktioner voksede hastigt 
i disse år. Handelsbanken, Landmandsbanken og Privatbanken kontrollerede 
halvdelen af pengeformidlingen. De syv personer, der sad i bestyrelsen for 
Handelsbanken i 1973 havde plads i 76 aktieselskaber. I slutningen af 1973 og 
ind i 1974 slog den økonomiske krise for alvor igennem i Danmark. Baggrunden for 
krisen var bl.a. den meget voldsomme ophobning af kapital, der var forekommet op 
gennem tresserne, der sammen med den løbende rationalisering havde stillet 
lønarbejderne over for en stadig større mængde af kapital, som de igennem deres 
arbejde skulle sikre forrentning af til en fast og konkurrencedygtig profitrate. 
Dette kunne under de ganske svære konkurrencevilkår være svært indenfor bestemte 
brancher, og når det ikke lykkedes, forsøgte kapitalisterne ofte at indhente den 
tabte forrentning i form af højere priser. Disse stigende priser sammen med den 
løbende inflation var med til at udhule lønningerne, og der opstod et gab mellem 
arbejdskraftens købekraft (forbruget), og den rationaliserede industris stadig 
voldsommere udbud af varer. Ved årsskiftet 1973/74 afløstes den 
socialdemokratiske mindretalsregering af en borgerlig mindretalsregering under 
ledelse af partiet Venstre´s <i>Poul Hartling</i>, og nu begyndte den borgerlige 
nedskærings- og krisepolitik. I februar måned 1974 vedtog Folketinget et tilskud 
på 2. mia. kr. til kapitalen. Denne form for direkte støtte til virksomhederne 
skulle i de kommende år blive mere almindelig, og var en tydelig omfordeling af 
befolkningens midler over i kapitalisternes lommer, som ellers plejer at foregå 
mere i det dulgte For at finansiere dette arbejdsgivertilskud gennemførte 
Folketinget en tvungen opsparing i befolkningen, som man tilmed lod bankerne 
foretage, således at denne tvangsopsparing gik helt uden om statsapparatet og 
direkte over i erhvervene. I april måned gennemførte man besparelser på 
finansloven for ikke mindre end 1,5 mia. kroner, og endelig i maj måned vedtog 
regeringen en række punktafgifter, der skulle dæmpe forbruget. Dette sidste 
forlig blev hurtigt på arbejdspladserne døbt »det sorte forlig«, og dét udløste 
flere store demonstrationer i maj måned, og herfra udgik spirerne til 
protestbevægelsen mod Hartling-regeringen. <i>Formandsinitiativet</i> indkaldte 
1.000 faglige tillidsfolk til en konference d. 5.- 6. Maj i Nørrebrohallen, og 
de besluttede at løbe storm mod regeringen. Byggefagenes Samvirke og Det 
Centrale Arbejdsløshedsudvalg arrangerede en demonstration d. 26. November, der 
talte langt over 100.000 deltagere. Da regeringen med støtte i Folketingets 
flertal fortsatte denne politik, voksede utilfredsheden, og Hartling-regeringen 
udskrev valg d. 9. december 1974. Men i løbet af 1974 måtte en lang række mindre 
virksomheder alligevel bukke under og arbejdsløshedstallet steg til langt over 
100.000. Den økonomiske krise skyldes 1) de stærkt stigende oliepriser, der var 
et resultat af OPEC-Iandenes prisfremstød fra efteråret 1973. Disse stigende 
udgifter på så vigtigt et råstof som olien betød, at den færdige produktionspris 
på produkterne steg, og det betød også, at den danske udenlandsgæld steg 
betydeligt; 2) at inflationen forsatte med at udhule lønningerne og dermed 
vedligeholder den svækkede købekraft; 3) betalingsbalancevanskeligheder, der i 
høj grad skyldes virksomhedernes ensidige handelsmønster, hvor de var ganske 
afhængige af 2-3 samhandelspartnere 4) den kraftige nedskæring af boligbyggeriet 
og af forbruget. Samtidig skete der fra 1974 til 1977 en systematisk forringelse 
af boliglovgivningen, der betød huslejeforhøjelser. I februar 1975 fik man en 
socialdemokratisk mindretalsregering under ledelse af <i>Anker Jørgensen</i>. 
Selvom denne regering var kommet til magten på grund af Hartling-regeringens 
asociale og arbejderfjendske politik, så var Socialdemokratiets første gerning, 
at ophøje Forligsmandens mæglingsforslag til overenskomsterne - til lov. Endnu 
engang skulle en socialdemokratisk regering, og tilmed en tidligere 
fagforeningsmand i spidsen, bryde arbejdsmarkedets frie forhandlinger og 
gennemføre et mæglingsforslag, der for langt de fleste grupper på 
arbejdsmarkedet kom til at betyde en nulløsning, og en forlængelse af deres 
overenskomster uden lønforbedringer, der modsvarede den dokumenterede 
produktivitetsfremgang, der havde fundet sted. I september måned 1975 
gennemførte den socialdemokratiske regering sammen med de borgerlige partier <i>
Septemberforliget</i>. Man forsøgte at stimulere omsætningen og befolkningens 
købekraft ved en 5-måneders sænkning af momsen på 5% og ved en tilbagebetaling 
af den tvungne opsparing. Det var en slingrende økonomisk politik, fordi man et 
år tidligere med Hartling-regeringen havde forsøgt at dæmpe forbruget ved at 
lave punktafgifter og udskrive tvangsopsparing, og nu 18 måneder senere stemte 
det samme Venstre for en stimulering af forbruget igennem udbetaling af den 
selvsamme tvangsopsparing og en midlertidig sænkning af momsen. Udover dette 
indeholdt Septemberforliget også aftaler om en række besparelser på det 
offentlige budget og en væsentlig forbedring af erhvervenes 
afskrivningsmuligheder, - altså endnu mere statsstøtte til kapitalen. Endelig lå 
der i Septemberforliget rammerne for den indkomstpolitik, der skulle føres i de 
kommende år, idet man i dette forlig aftalte, at man skulle forhindre et 
voksende omkostningsniveau i industrien, og ved omkostningsniveau forstår man i 
den borgerlige økonomi <i>ensidigt lønomkostninger</i>, og hverken rente, 
profit, inflations- eller spekulationsomkostninger. Dette forlig knyttede 
Socialdemokratiet til de borgerlige partier og forbedrede på ingen måde 
beskæftigelsessituationen, hvor man nu lå med arbejdsløshedsprocenter på mellem 
10 % og 13 %. I juni 1976 brød den store porcelænsstrejke ud på Den kongelige 
Porcelænsfabrik, og strejken varede 3 måneder. Kravet var en mindsteløn på 32 
kr. i timen, og på trods af Arbejdsrettens overgreb, sluttede arbejdsplads efter 
arbejdsplads op om strejken. I august 1976 indgik Socialdemokratiet sammen med 4 
borgerlige partier et vidtrækkende <i>Augustforlig</i>, der indeholdt 1) en 
indkomstramme, der begrænsede lønudviklingen helt frem til 1979 idet lønningerne 
kun måtte stige 2 % hvert år. Selv dyrtidsportioner, der måtte falde derudover, 
skulle ikke udbetales. Derudover indeholdt lønrammen, at der kun måtte udbetales 
én dyrtidsportion pr. halvår, og hvad der måtte komme til udbetaling derudover 
skulle indsættes af staten i ATP-fonden, hvor lønmodtagerne så kan få pengene 
udbetalt når de engang bliver pensionerede. 2) regeringen gennemførte et 
afgiftsbombardement, hvor de mest dagligdags varer som te og kaffe benzin og øl 
fik nye afgifter, der hævede det samlede prisniveau med 4%. Det betød for en 
arbejderfamilie med en indtægt på 66.000 kroner, at den blev 3.120 kroner 
fattigere i købekraft om året. 3) regeringen vedtog nedskæringer på 
børnepengene, på uddannelserne, på anlægsarbejderne, på hospitalerne osv.. I alt 
vedtog man offentlige nedskæringer på 1,5 mia., og sammenholdt med de forrige 
års nedskæringer betød det, at man på 2 år havde sparet 6 mia. kroner på et 
statsbudget på ca. 80 mia.kr. 4) regeringen vedtog et stop for stigningen i 
aktieudbytterne og fastsatte, at de foreløbigt ikke måtte ligge over 
gennemsnittet for de sidste tre år. Men man gjorde ikke noget ved udstedelsen af 
friaktier og andre former for udbytteudbetaling, hvor der alene i de 7 første 
måneder af 1976 var udstedt for 1.003,6 mill. kroner i friaktier til 
kapitalisterne selv. 5) regeringen vedtog at bruge 105 mill. kr. til bekæmpelse 
af ungdomsarbejdsløsheden 6) man vedtog en »hensigtserklæring«, der sagde, at 
forliget skulle bedre beskæftigelsessituationen, men regeringens egne vismænd 
havde beregnet, at forliget ville skabe ca. 20.000 yderligere arbejdsløse ! Selv 
LO med <i>Thomas Nielsen</i> i spidsen tog afstand fra <i>Augustforliget</i>.. 
Men i oktober måned fordømte LO og <i>Thomas Nielsen</i> det <i>
Formandsinitiativ</i>, der forsøgte at samle arbejdspladsernes krav og 
arbejdernes aktiviteterne til de kommende overenskomstforhandlinger, hvor 
arbejdspladserne stillede krav om en mindstebetaling på 35 kr. i timen; 35 
timers arbejdsuge; og udbetaling af 35 øre pr. dyrtidspoint. Men staten og 
Socialdemokratiet førte indkomstpolitik mod arbejderne, og de tog skærpede 
midler i brug mod arbejderne. Politiet blev sat kraftigt ind ved ulydighed mod 
myndighederne. I november strejkede oliechaufførerne. Folketinget vedtog et 
lønstop til marts måned 1977, og politikerne forsøgte at kriminalisere 
strejkerne. Men krisen holdt dog ikke op, og stadigt flere blev ofret som 
arbejdsløse. De arbejdsløse udgjorde i 1973/20.000; i 1975/103.000; i 
1977/132.000; i 1979/160.000; i 1981/300.000. Og danskerne affandt sig med, at 
disse mennesker blev jaget ud i arbejdsløshed. Da danskerne gik ind i anden 
halvdel af 1970’erne, var de forvirrede, nagede af tvivl, desillusionerede og 
kyniske. Den økonomiske krise kom samtidigt med en moralsk krise af samme art, 
som danskerne før havde været i, når vi befandt os i sidste fase af én 
samfundsorden og endnu ikke havde taget det afgørende skridt ind i en anden. 
Nogle af vores politikere slog sig op på at fortælle danskerne, at det ikke kom 
dem ved, at børn, syge og gamle skulle hjælpes, men samtidigt stolede danskerne 
ikke på nogen politiker over en dørtærskel. Men med Fællesmarkedet gik det stik 
modsat af, hvad politikerne havde forsøgt at bilde folk ind. Landbruget fik ikke 
en ny velstand, priserne gik ikke ned, arbejdsløsheden steg og faldt ikke. EF 
var ikke bare et toldsamarbejde, men den politiske magtblok, som politikerne 
havde svoret sig blå i hovedet på, at det ikke var. De forhenværende 
selvstændige og de, der endnu hang i vandskorpen, forstod ikke, hvad det var der 
ramte dem, de gamle familiemønstre kom kun på længere afstand, fornemmelsen af 
usikkerhed bredte sig. Også fiskerne blev ramt. Sammenhold gjaldt ad helvede 
til. Kun fiduser, følelseskulde og hurtig fortjeneste var noget værd. Penge 
kunne købe alt. Europa var gennemspækket med atombomber, kun et mirakel havde 
hidtil gjort, at de ikke var blevet fyret af. Forureningen fra den 
kapitalistiske produktion med dens overflødige produktion og dens ene 
hensyntagen til profitten lagde havene øde, den fælles store giftdød blev en 
nærliggende mulighed. I foråret 1977 udbrød den langvarige strejke på Berlingske 
Tidende, idet arbejdsgiverne opsagde lokalaftalerne, og ville indføre ny teknik 
uden at forhandle med trykkeriarbejderne.</font></p>
<font size="2">
<p align="JUSTIFY">De moderne hoverilove og godsejerrettigheder i byernes 
moderne industrikapitalisme er:<b> Hovedaftalen af d. 31. oktober 1973 </b>med 
ændringer pr. 1. marts 1987 og 1. januar 1993 - i uddrag: § 1. Da det er 
ønskeligt, at spørgsmål om løn- og arbejdsvilkår løses gennem afslutning af 
kollektive overenskomster, eventuelt under hovedorganisationernes medvirken, 
forpligter hovedorganisationerne og deres medlemmer sig til hverken direkte 
eller indirekte at lægge, hindringer i vejen for, at arbejdsgivere og 
arbejdstagere organiserer sig indenfor hovedorganisationernes organisatoriske 
rammer. 2. <i>Stk. 1. </i>Nar der er indgået en kollektiv overenskomst, kan det 
inden for det område, som overenskomsten omfatter, og så længe det er gældende, 
ikke etableres arbejdsstandsning (strejke, blokade lockout eller boykot), 
medmindre der er hjemmel herfor i &quot;Norm for regler for behandling af faglig 
strid&quot;, eller kollektiv overenskomst. Sympatistrejke eller sympatilockout kan i 
øvrigt etableres i overensstemmelse med aftaler og retspraksis. <i>Stk. 2. </i>
Ingen arbejdsstandsning kan lovligt etableres, medmindre den er vedtaget med 
mindst 3/4<b> </b>af de afgivne stemmer af en efter vedkommende organisations 
love dertil kompetent forsamling og et behørigt varslet i overensstemmelse med 
reglen i stk. 3. Undtaget herfra er alene arbejdsstandsninger i de i &quot;Normen&quot;, § 
5, stk. <i>2. </i>nævnte tilfælde. <i>Stk. </i>4. Såvel hovedorganisationerne 
som de under dem hørende organisationer samt øvrige af Hovedaftalen bundne 
organisationer er forpligtet til ikke at understøtte, men med alle rimelige 
midler at hindre overenskomststridige arbejdsstandsninger og, hvis 
overenskomststridig arbejdsstandsning finder sted, at søge at få den bragt til 
ophør. <i>Stk. </i>6. Under arbejdskonflikt mellem parterne i nærværende 
overenskomst eller deres medlemmer og udenforstående arbejdstager- eller 
arbejdsgiverorganisationer eller virksomheder må støtte til den udenforstående 
ikke ydes af nogen ved denne overenskomst forpligtet part. § 3.<i> Stk. 1. </i>
Overenskomster afsluttet mellem hovedorganisationerne skal respekteres og 
efterkommes af alle under dem hørende organisationer under vedkommende 
hovedorganisations ansvar. <i>Stk. 2. </i>Uoverensstemmelse om, hvorvidt der 
består overenskomst, afgøres af Arbejdsretten, medmindre parterne er enige om at 
lade spørgsmålet afgøre ved faglig voldgift. Uoverensstemmelse om, hvilket 
område en overenskomst har, afgøres ved faglig voldgift. § 4.<i> Stk. 1. </i>
Arbejdsgiverne udøver ledelsesretten i overensstemmelse med de i de kollektive 
overenskomster indeholdte bestemmelser i samarbejde med arbejdstagerne og deres 
tillidsrepræsentanter i henhold til de mellem Landsorganisationen i Danmark og 
Dansk Arbejdsgiverforening til enhver tid gældende aftaler. <i>Stk. 3. </i>Ved 
afskedigelse af en arbejdstager må vilkårligheder ikke finde sted, og klager 
over påståede urimelige afskedigelser kan derfor behandles efter nedenstående 
regler. Sager, i hvilke der nedlægges påstand om underkendelse af en 
afskedigelse, skal så vidt muligt være afsluttet inden udløbet af den pågældende 
arbejdstagers opsigelsesvarsel….Såfremt der foretages afskedigelse af en 
arbejdstager, der har været uafbrudt beskæftiget i den pågældende virksomhed i 
mindst 9 måneder, har den pågældende arbejdstager ret til at begære skriftlig 
oplysning om grunden til afskedigelsen….etc…. <b>Lov om Arbejdsretten af d. 13. 
marts 1997</b>. I uddrag: § 9. For Arbejdsretten indbringes sager om 1; 
overtrædelse og fortolkning af en af Dansk Arbejdsgiverforening og 
Landsorganisationen i Danmark vedtaget hovedaftale samt tilsvarende 
hovedoverenskomster og hovedaftaler, 2; overtrædelse af kollektive 
overenskomster om løn- og arbejdsforhold, 3; lovlighed afvarslede kollektive 
kampskridt eller af de i denne anledning udstedte varsler, såfremt den berørte 
parts hovedorganisation eller, dersom parten ikke er medlem af en sådan, parten 
selv ved anbefalet brev inden 5 dage har protesteret over for ved kommende 
organisation eller enkeltvirksomhed mød lovligheden af kampskridtet eller 
varslet, 4; hvorvidt der foreligger en kollektiv overenskomst, og 5; lovligheden 
af anvendelse af kollektive kampskridt til støtte for krav om overenskomst på 
områder, hvor kollektiv overenskomst ikke er indgået. <i>Stk. 2. </i>
Arbejdsstandsninger skal straks indberettes til organisationerne, og fællesmøde 
under organisationernes medvirken til drøftelse af en arbejdsstandsning skal 
afholdes dagen efter dennes iværksættelse, medmindre arbejdsstandsningen er 
ophørt forinden fællesmødets afholdelse. <i>Stk. 3. </i>Sager efter stk. 1, nr. 
1-3, kan kun indbringes for Arbejdsretten, hvis overtrædelsen er foretaget eller 
kampskridtet er varslet eller iværksat af en arbejdsgiverorganisation eller et 
eller flere medlemmer af en sådan, af en enkeltvirksomhed (enkeltmand, firma. 
aktieselskab eller offentlig institution) eller af en lønmodtagerorganisation 
eller af medlemmer af en sådan i fællesskab. Adgangen til at indbringe sager er 
endvidere betinget af, at der ikke i det på gældende overenskomstforhold er 
indeholdt bestemmelser i modsat retning. <i>Stk. 4. </i>Ud over de i stk. 1 
nævnte sager, kan sager vedrørende uoverensstemmelser mellem arbejdsgivere og 
lønmodtagere indbringes for Arbejdsretten, nar retten billiger det, og der 
mellem en arbejdsgiver- og lønmodtagerorganisation eller mellem en 
enkelt-virksomhed og en lønmødtagerorganisation er truffet aftale derom. § 12.
<i>Stk. 1. </i>I sager, der er nævnt i § 9, stk. 1, nr. i og 2, og stk. 4<i>,
</i>kan Arbejdsretten idømme den eller dem, der har deltaget i det 
overenskomststridige forhold, en bod, der skal tilfalde klageren. <i>Stk. 2. </i>
Bod kan ikke pålægges de deltagere i en arbejdsstandsning, der har genoptaget 
arbejdet inden afholdelse af det i § 9, stk. 2, omtalte fællesmøde eller har 
fulgt en henstilling fra dette møde om straks at gå i arbejde, medmindre det 
godtgøres, at arbejdsstands igen har savnet rimelig begrundelse eller må 
betragtes som led i en systematisk aktion. <i>Stk. 3</i>. Består 
overenskomstkrænkelsen i undladelse af at betale et skyldigt beløb, kan dommen i 
stedet for bod gå ud på betaling af beløbet. <i>Stk. 4.</i> Nar ikke andet forud 
er vedtaget. kan der kun pålægges en organisation som sådan retligt ansvar, nar 
den har gjort sig delagtig i det påklagede forhold. <i>Stk. </i>5. Boden 
fastsættes under hensyntagen til samtlige sagens omstændigheder, herunder i 
hvilken grad overtrædelsen har været undskyldelig fra overtræderens side. Ved 
bedømmelse af en overenskomststridig arbejdsstandsning skal der således tages 
hensyn til, om der fra modpartens side har foreligget forhold af en sådan art, 
at arbejdsstandstningen må anses for at være en forståelig reaktion herpå. <i>
Stk. </i>6. Under særlig formildende omstændigheder kan en i øvrigt forskyldt 
bod bortfalde, og den skal bortfalde, nar overenskomststridig adfærd fra 
modpartens side skønnes at have givet rimelig grund til en arbejdsstandsning. 
Det samme gælder, nar det godtgøres, at en arbejdsstandsning skyldes 
trivselsmæssige faktorer, som modparten bærer ansvaret for. <i>Stk. </i>7. Som 
en særlig skærpende omstændighed skal det anses, at overtræderen, skønt 
overenskomstmæssig forpligtet hertil, har nægtet at lade sagen afgøre ved 
voldgift eller har handlet i strid med lovligt afsagt voldgiftskendelse eller en 
af Arbejdsretten afsagt dom. § 21. Arbejdsrettens dømme kan fuldbyrdes efter 
retsplejelovens regler om tvangsfuldbyrdelse af domme. <i>Stk. 2. </i>Forlig 
indgået for Arbejdsretten kan fuldbyrdes efter retsplejelovens regler om 
fuldbyrdelse af forlig. <i>Stk. 3. </i>Retsplejelovens bestemmelser vedrørende 
indsigelser mod rigtigheden af domme m.v., der fremsættes under 
tvangsfuldbyrdelsen, finder tilsvarende anvendelse for indsigelser, der 
fremsættes under fuldbyrdelsen af Arbejdsrettens domme, kendelser og 
beslutninger.</p>
</font>
<p>&nbsp;</p>
<p align="JUSTIFY"><font size="2"><b>Skift til:</b> </font>
<b><font size="2"><a href="Historien.htm">Brudstykker af 
Danmarks historie (I)</a></font><font color="#0000ff" size="2"> </font>
<font color="#ff0000" size="2">* *</font><font color="#0000ff" size="2"> </font>
<font size="2"><a href="HistorienII.htm">Danmarks 
historie (II)</a></font></b><font size="2"> </font><b>
<font color="#ff0000" size="2">* *</font><font color="#0000ff" size="2"> </font>
<a href="HistorienIII.htm"><font size="2">Danmarks 
historie (III)</font><font color="#0000ff" size="2"> </font>
</a>
<font color="#ff0000" size="2">* * </font><font size="2">
<a href="HistorienIV.htm">Danmarks historie 
(IV)</a></font><font color="#0000ff" size="2"> </font>
<font color="#ff0000" size="2">* </font>
</b></p>
<p align="JUSTIFY"></p>
<p align="JUSTIFY"><font color="#ff0000" size="2"><b>Fortsættelse kan læses her</b></font><font size="2">:
</font><a href="http://www.perbenny.dk/DKP.htm"><b><font size="2">Det 20´ende 
århundrede - hvilket århundrede ?</font></b></a><b><font color="#0000ff" size="2">
</font><font color="#ff0000" size="2">* *</font><font color="#0000ff" size="2">
</font></b><a href="http://www.perbenny.dk/Stutthof.htm"><b><font size="2">
Stutthof</font></b></a><b><font color="#0000ff" size="2"> </font>
<font color="#ff0000" size="2">* *</font><font color="#0000ff" size="2"> </font>
</b><a href="http://www.perbenny.dk/Bulganin.htm"><b><font size="2">historien i 
det 20´århundrede</font></b></a><b><font color="#0000ff" size="2"> </font>
<font color="#ff0000" size="2">* *</font><font color="#0000ff" size="2"> </font>
</b></p>

</body>

</html>
