<HTML><HEAD><TITLE>Hts Jyske Lov - 3. bog</TITLE>
<META http-equiv=Content-Type content="text/html; charset=iso-8859-1"><LINK 
<META content="Microsoft FrontPage 4.0" name=GENERATOR>
<style type="text/css">
a {
	color: #FFFFFF;
}
a:visited {
	color: #C0C0C0;
}
a:active {
	color: #800000;
}
a:hover {
	color: #000000;
}
.style1 {
	background-image: url('images/red015.jpg');
}
</style>
</HEAD>
<BODY text=#FFFFFF bgColor=#000000 leftMargin=20 align=center style="background-image: url('images/bg-glkort.jpg'); background-attachment: fixed">
<p>
</DIV>
</p>
<TABLE cellSpacing=0 cellPadding=4 border=0>
  <TBODY>
  <TR>
    <TD bgColor=#800000 width="851" class="style1">
      <H2 align=center><B>Tredje Bog</B></H2>
      <P><B>Kap. 1. </B></P>
      <P align=center><B>Om Leding.</B></P>
      <BLOCKQUOTE>
        <P class=justify>Naar Leding udbydes, da skal enhver - lige saa mange 
        som de er i en Havne - drage ud sit Aar uden at blive udtaget dertil, 
        medmindre de er saa gamle eller saa unge, at de ikke er i Stand til at 
        drage ud, eller det er Kvinder eller lærde Mænd. Disse skal alle stille 
        Mænd for sig, dog saa danne, som er duelige. Styrismanden maa ikke 
        tvinge nogen til at drage i Leding, saa længe der i samme Havnelag 
        findes en Mand, som ikke har været ude, siden den anden (sidst) drog ud. 
        Men vil en duelig Mand drage ud i Stedet for en anden, som er hans 
        Havnebroder, da kan Styrismanden ikke forhindre det.</P></BLOCKQUOTE>
      <P><B><BR>Kap. 2.</B></P>
      <P align=center><B>Hvis en Tjenestekarl eller Træl kommer i 
Leding.</B></P>
      <BLOCKQUOTE>
        <P class=justify>Boden maa ikke sende sin Tjenestekarl i Leding for sig, 
        medmindre Styrismanden tillader det, for hvis en Tjenestekarl kommer i 
        Leding i Stedet for Bonden, da skal han hudstryges. Men kommer en Træl i 
        Leding paa sin Husbonds Havne, da kan Kongen tage ham til sig, hvis han 
        vil, eller erklære ham fri over for enhver.</P></BLOCKQUOTE>
      <P><B><BR>Kap. 3.</B></P>
      <P align=center><B>Om Heste- og Brynjeleje.</B></P>
      <BLOCKQUOTE>
        <P class=justify>Styrismanden skal selv skaffe sig Hest og Brynie og for 
        begge Dele tage ni Skæpper Rug af hver Havne til Sankt Mikkels Dag, men 
        dog ikke andre Aar, end naar Leding udbydes. Den Styrismand, der ikke er 
        Ombudsmand, og som tager mere med Tvang, skal bøde tre Mark til Kongen. 
        Men hvis han er Ombudsmand, skal han miste sit Embede.</P></BLOCKQUOTE>
      <P><B><BR>Kap. 4.</B></P>
      <P align=center><B>Om Vaaben.</B></P>
      <BLOCKQUOTE>
        <P class=justify>Hver Styrismand skal have fuldt Vaabenudstyr og desuden 
        en Armbrøst og tre Tylvter Pile og en Mand, der kan skyde med den, hvis 
        han ikke selv kan skyde. Og hver Havnebonde, der er paa Skibet, skal 
        have Skjold og tre Folkevaaben: Sværd, Kedelhat og Spyd.</P></BLOCKQUOTE>
      <P><B><BR>Kap. 5.</B></P>
      <P align=center><B>Hvem der skal udruste Skibet.</B></P>
      <BLOCKQUOTE>
        <P class=justify>Skib og Skibsudrustning og Skjolde skal alle de Mænd, 
        der er i Skipenet, købe, men Styrismanden skal bygge Skibet for saa 
        mange Penge, som Skibsmandskabet bliver enige om, men vil han ikke nøjes 
        med det, de har tilbudt ham, da kan Skibsmandskabet bygge sig et Skib 
        selv, dog maa de ikke underbyde ham med en Mark eller to. Naar Skibet er 
        bygget, da skal hele Skibsmandskabet paa den Dag, der bliver fastsat for 
        dem, trække Skibet ud samt trække det op, naar det kommer hjem. Men den, 
        som ikke kommer til Stede, skal betale Bøde, saaledes som den bliver 
        fastsat, og som Mandskabet giver sit Samtykke til. Men den sigtede kan 
        tilbageholde den Bøde saa længe, at Styris&shy;manden kan inddrive den 
        med (en Tillægsbøde paa) tre Mark. Da skal der føres Bevis af Skurdsmænd 
        eller Skibs-nævninger, som nogle kalder Skibsbødenævninger. Den Bøde 
        faar Styrismanden ikke alene, men den skal komme hele Skibsmandskabet 
        til Gode. Men inddriver han den med (Tillægsbøden paa) tre Mark, da faar 
        Mandskabet Bøden og Styrismanden de tre Mark.</P></BLOCKQUOTE>
      <P><B><BR>Kap. 6.</B></P>
      <P align=center><B>Hvis nogen forsømmer Ledingsydelserne.</B></P>
      <BLOCKQUOTE>
        <P>Tilbageholder nogen sit Bidrag til Betalingen for Skibet eller 
        Skibsudrustningen eller til Køb af Skjolde eller ikke paa den rette 
        Lovdag vil føre sin Proviant ud til Skibet eller andre 
        Rejsefornødenheder, som han er pligtig til at bringe derud, hvad enten 
        han selv skal have det med i Leding, eller han skal overgive det til sin 
        Havnebroder, da kan Styrismanden bringe hans Kvæg til Skibet, dog maa 
        han. ikke bringe en anden Mands Kvæg til Skibet, før Skibet er sat ud og 
        Ejendelene ført ombord, og den Lovdag, som var fastsat for Besætningen, 
        er oversiddet. Men bringer han det ikke til Skibet, før han er sejlet 
        fra Havnen, da kan hans Fuldmægtig ikke senere tage det, mens han er 
        borte, og han selv ikke, efter at han er kommet hjem, før han paa lovlig 
        Maade har rejst Sag for at faa det. Men naar Bondens Kvæg bliver bragt 
        til Skibet, og han ikke vil løse det, før Skibet sejler bort, da skal 
        han løse det med det dobbelte af det, han før skulde 
      udrede.</P></BLOCKQUOTE>
      <P><B><BR>Kap. 7.</B></P>
      <P align=center><B>Om Kongens og Biskoppens Mænd.</B></P>
      <BLOCKQUOTE>
        <P>Overalt hvor Kongens eller Biskoppens Mænd er, hvad enten de har een 
        Gaard eller flere, er de pligtige at have fulde Vaaben og drage i Leding 
        paa sin egen Bekostning og mod-tage sin Sold. Men sidder han hjemme uden 
        lovligt Forfald eller Orlov, da skal han betale Kongen Tredingshavne af 
        hver Gaard, han har, eller være Innebonde, hvis han ikke vil betale, som 
        det er sagt.</P></BLOCKQUOTE>
      <P><B><BR>Kap. 8.</B></P>
      <P align=center><B>Hvem der maa tage Mænd.</B></P>
      <BLOCKQUOTE>
        <P>Kongen maa tage sig Mænd overalt i sit Rige, i hvilket Skipen han 
        vil, og Hertugen (ligeledes) i sit Hertug-dømme, men andre af Kongens 
        Børn eller Frænder eller Grever maa ikke tage Mænd undtagen i deres eget 
        Rets&shy;omraade eller deres Len, og Biskopperne skal heller ikke tage 
        Mænd uden for deres Bispedømme.</P></BLOCKQUOTE>
      <P><B><BR>Kap. 9.</B></P>
      <P align=center><B>At man ikke maa formindske et Skipen.</B></P>
      <BLOCKQUOTE>
        <P>Klostermænd maa ikke købe Jord, som der gaar Lande-værn af, siden det 
        almindelige Konsilium fandt Sted, som Pave Innocens holdt. Hvad de har 
        købt siden, deraf skal de udrede Leding eller faa de Vilkaar af Kongen, 
        som han fastsætter. Det gælder baade med Hensyn til graa Munke og sorte 
        Munke og alle (andre) Munke.</P></BLOCKQUOTE>
      <P><B><BR>Kap. 10.</B></P>
      <P align=center><B>Om lærde Mænds Jord.</B></P>
      <BLOCKQUOTE>
        <P class=justify>Præster, der vil leve ugift, skal af een Gaard ikke 
        udrede (Ledings)afgift, hvad enten Gaarden ligger paa Kirkens Jord eller 
        paa deres egen Jord, hvis de har nogen.</P></BLOCKQUOTE>
      <P><B><BR>Kap. 11.</B></P>
      <P align=center><B>Om Landboers Ledingsydelse.</B></P>
      <BLOCKQUOTE>
        <P class=justify>Landboer - hvem de end tilhører: Biskop, Præst, 
        Kloster, Kirke, en Bonde eller Hirdmand - som ikke før var fri eller 
        fritaget ved Privilegier, skal udrede Leding og Lande-værn, hvis de 
        dyrker rebet Jord, medmindre Kongen fritager dem.</P></BLOCKQUOTE>
      <P><B><BR>Kap. 12. </B></P>
      <P align=center><B>Af hvor megen Jord der skal udredes Leding.</B></P>
      <BLOCKQUOTE>
        <P class=justify>En Bonde, der har en Mark Guld i Jord eller mere, skal 
        udrede Tredingshavne, for Tredingshavne svares ikke af mindre end af en 
        Mark Guld. Men af fire Mark Sølv udredes Sjettingsliavne og af to Mark 
        Sølv Tolvtingshavne. M mindre end to Mark Sølv udredes ikke Leding. Men 
        opstaar der Strid mellem Styrismanden og Manden, der skal udrede Leding, 
        da skal Skurdsmænd eller Skibsnævninger med deres Ed afgøre, hvad den 
        sagsøgte skal udrede.</P></BLOCKQUOTE>
      <P><B><BR>Kap. 13.</B></P>
      <P align=center><B>Hvor stor Fæsteafgift en Landbo skal udrede 
      (Leding).</B></P>
      <BLOCKQUOTE>
        <P class=justify>En Landbo, der svarer otte ørtug Sølv i Landgilde, skal 
        udrede Tredingshavne. Den, der svarer fire ørtug, skal udrede 
        Sjettingshavne, men svarer han mindre end fire ørtug Sølv - hvad enten 
        det drejer sig om rebet Jord eller Kende&shy;land - skal han udrede otte 
        ørtug Sølv til Kongen.</P></BLOCKQUOTE>
      <P><B><BR>Kap. 14.</B></P>
      <P align=center><B>Hvis en Mand bor paa sin egen Jord og tager en anden 
      Mands Fællig til sig.</B></P>
      <BLOCKQUOTE>
        <P class=justify>Hvis en Mand bor paa sin egen Jord og tager en anden 
        Mands Fællig til sig, da skal han, hvad enten han er Herremand eller 
        ikke, udrede lige saa meget, som den anden gjorde før.</P></BLOCKQUOTE>
      <P><B><BR>Kap. 15.</B></P>
      <P align=center><B>Hvorledes Herremænd kan fæste Jord uden at udrede 
      Leding deraf.</B></P>
      <BLOCKQUOTE>
        <P class=justify>Hvis en Herremand har mindre Jord end en fuld Plovs 
        Jord, da kan han tilfæste sig Jord, lige indtil han har en Plovs Jord, 
        og skal dog ikke udrede Leding af den Jord, han fæstede.</P></BLOCKQUOTE>
      <P><B><BR>Kap. 16.</B></P>
      <P align=center><B>Hvis en Mand har Jord i flere Skipen.</B></P>
      <BLOCKQUOTE>
        <P class=justify>Har en Mand Jord i flere Skipen og dyrker det hele til 
        een Gaard og lægger hele Afgrøden i een Lade, da udredes der ikke mere 
        end een Mgift deraf; men lægger han den i flere Lader, da svarer han 
        flere Mgifter. Bor en Mand paa Kværsædejord og dyrker Jord i et Skipen 
        og lægger i Lade der, hvor han bor, og ikke andetsteds, da skal han 
        udrede Kværsæde og ikke Leding. Bor en Mand derimod i et Skipen og 
        dyrker Kværsædejord og lægger Sæden i det Skipen, hvor han bor, da skal 
        han udrede Leding og ikke Kværsæde. Leding skal altid udredes af den 
        Mgrøde, der er taget, og ikke af den, der paa det Tidspunkt staar paa 
        Jorden, eller som skal saas.</P></BLOCKQUOTE>
      <P><B><BR>Kap. 17.</B></P>
      <P align=center><B>Man maa ikke opkøbe en anden Mands Skipen.</B></P>
      <BLOCKQUOTE>
        <P class=justify>Staar nogle af en Mands Huse i et Skipen og nogle i et 
        andet, da skal Ledingen altid ydes eller Kværsæden udredes der, hvor 
        Laden staar, eller Kornet lægges, og andre Afgifter skal erlægges der, 
        hvor Beboelseshuset staar. Erhverver en Mand Jord i en anden Mands 
        Skipen og dyrker den til den samme Gaard, som han før beboede, da skal 
        han ikke af den Grund betale mere end een Afgift.</P></BLOCKQUOTE>
      <P><B><BR>Kap. 18.</B></P>
      <P align=center><B>At man ikke maa formindske et Skipen.</B></P>
      <BLOCKQUOTE>
        <P class=justify>Hvis en Havnebonde har en fuld Plovs Jord og senere 
        køber mere, skal han af den Købejord udrede lige saa meget, som der før 
        svaredes af den, men har han mindre, da maa han købe til, saaledes at 
        han har en Plovs Jord. Men Herremænd maa købe saa meget, som de formaar, 
        fordi de svarer fuldt deraf, idet de vover deres Hals for Kongens og for 
        Landets Fred. Ofte sker det ogsaa saaledes, at den Jord, som Herremænd 
        køber, og den, de i Forvejen havde, gaar til Skipenet efter deres 
        Død.</P></BLOCKQUOTE>
      <P><B><BR>Kap. 19. </B></P>
      <P align=center><B>At man ikke maa lægge to Tredingshavne sammen.</B></P>
      <BLOCKQUOTE>
        <P class=justify>Bor Søskende sammen i Fællig, hvor mange de end er, og 
        hvor god Jord de end har, og de dyrker den sammen til en Gaard, da skal 
        de udrede een Afgift, men skilles de, da skal de hver for sig svare 
        Afgift. Men efter at de er blevet skilt, kan de ikke atter lægge (deres 
        Gods) sammen og betale een Afgift, medmindre den ene fledfører sig til 
        den anden.</P></BLOCKQUOTE>
      <P><B><BR>Kap. 20. </B></P>
      <P align=center><B>Hvem der skal arve Styrishavne.</B></P>
      <BLOCKQUOTE>
        <P class=justify>Søn arver Styrishavne efter Fader og Fader efter Søn og 
        Broder efter Broder, men Søster og Moder og Datter arver ikke 
        Styrishavne og heller ikke Slegfredsøn. Selv om en Mand skøder til sin 
        Slegfredsøn alt det, han har, kan han dog ikke tilskøde ham Styrishavne, 
        for hvis der ikke er Ægtesøn efter Fader eller Fader efter Søn, da arver 
        Kongen Styrishavnen. De Styrishavne, der ligger til Bispedømmet, de 
        følger altid Bispedømmet.</P></BLOCKQUOTE>
      <P><B><BR>Kap. 21. </B></P>
      <P align=center><B>Om Bødesag.</B></P>
      <BLOCKQUOTE>
        <P class=justify>Aftaler en Mand rette Bøder for Manddrab uden Overbod, 
        da skal han bøde trende atten Mark, det er tre Gange atten Mark Penge, 
        eller fuld Værdi (for dette Beløb); men alt skal bødes inden for et Aar. 
        Men Overbod er altid saa meget, som der forud bliver sagt, naar Boden 
        aftales, for Frygt bevirker størst Overbod. Hvis en Mand bliver svoret 
        til Bøder, da er det ogsaa trende atten Mark, som det er 
      sagt.</P></BLOCKQUOTE>
      <P><B><BR>Kap. 22. </B></P>
      <P align=center><B>Hvor fyrretyve Mark følger en anden Bod.</B></P>
      <BLOCKQUOTE>
        <P class=justify>Dræber en Mand en anden i Leding eller i en Forsamling 
        eller paa Tinge eller paa Tingvej eller i sit eget Hus eller i et 
        Herred, hvor Kongen opholder sig, eller i Kirken eller paa Kirkegaarden 
        eller i Købstaden eller med Kniv eller en Bonde, der holder paa sin 
        Plov, da skal Drabsmanden foruden ret Mandebod altid bøde fyrretyve Mark 
        til den dræbtes Arvinger og ligeledes til Kongen, hvis han beholder sin 
        Fred og betaler Bøder. Men flygter han som fredløs, da skal hans Frænder 
        dog bøde, som før er sagt. Hvis en Mand paa nogen af de Steder, som nu 
        er omtalt, saarer eller slaar en anden, da skal han altid udover den 
        øvrige rette Bod bøde fyrretyve Mark til Bonden og ligesaa til Kongen, 
        med-mindre der bliver lagt Baghold for eller rettet Angreb mod nogen paa 
        de Steder, der er omtalt, da skal Angriberen bøde, som det er sagt, og 
        den, der værgede sig, være sagesløs, for enhver har med fuld Ret Lov til 
        at værge sig selv.</P></BLOCKQUOTE>
      <P><B><BR>Kap. 23.</B></P>
      <P align=center><B>Dræber en Mand en anden Mand, efter at der er betalt 
      Bøder.</B></P>
      <BLOCKQUOTE>
        <P class=justify>Dræber en Mand en anden Mand, efter at der er betalt 
        Bøder, eller saarer ham eller hævner sig paa ham paa nogen Maade for den 
        Sag, der er afgjort, da skal han, hvis han beholder sin Fred og (bliver 
        i) Landet og skal betale Bøder, først udlevere alt det, der var taget i 
        Bod for den Gerning, som den anden tidligere var overbevist om, og 
        derefter bøde de rette Bøder for Drab, hvis han er dræbt, og for Saar, 
        hvis han er saaret. Men bliver en Mand grebet for en saadan Gerning, som 
        er omtalt i disse to Kapitler, og Kongen lader ham straffe (paa Livet), 
        da skal hans Frænder ikke des mindre bøde de to Rater, der hedder 
        Ættebod, for, naar Kongen straffer ham paa hans Hals, svarer det til en 
        fuld Fredløshedssag for ham.</P></BLOCKQUOTE>
      <P><B><BR>Kap. 24.</B></P>
      <P align=center><B>Hvorledes der skal bødes for Valrov.</B></P>
      <BLOCKQUOTE>
        <P class=justify>Hvad en Mand røver fra en Mand, der er dræbt, enten 
        Klæder eller Vaaben eller Sølv eller Penge, det er Valrov, hvis han 
        havde det paa sig, og derfor skal der bødes fyrretvve Mark. Det skal man 
        værge sig for med Kønsnævn.</P></BLOCKQUOTE>
      <P><B><BR>Kap. 25.</B></P>
      <P align=center><B>Hvorledes der skal bødes for Afhug paa en levende 
      Mand.</B></P>
      <BLOCKQUOTE>
        <P class=justify>Mister en Mand sin Tunge eller Næse eller begge øjne 
        eller begge Hænder eller begge Fødder eller det Redskab, der hænger i 
        Bukserne, da skal der for hver af disse bødes fuld Mandebod. Men mister 
        en Mand et øje eller en Haand eller en Fod, skal der for hver af disse 
        bødes halv Mandebod. Men mister en Mand sit øre, da skal der bødes 
        Fjerdedels Mandebod, fordi det kan dækkes med Hue og med Haar. For 
        Tommelfinger bødes Fjerdedels Mandebod og for de andre fire (tilsammen) 
        ligeledes Fjerdedels Mandebod, dog saaledes, at for de to nærmeste bødes 
        for hver en Ottendedel af en Mandebod og for hver af de to yderste en 
        Sekstendedel af en Mandebod, og hvis en Negl og det yderste Led bliver 
        afhugget, skal man bøde derfor, som om Fingeren var helt 
      afhugget.</P></BLOCKQUOTE>
      <P><B><BR>Kap. 26. </B></P>
      <P align=center><B>Om Lemlæstelse.</B></P>
      <BLOCKQUOTE>
        <P class=justify>Bliver en Mands Lemmer beskadiget, men dog (saaledes, 
        at det paagældende Lem er) nogenlunde brugeligt, saa at han kan bøje og 
        strække det, da skal der bødes derfor, som det vurderes til af gode 
        Mænd. Men bliver det dødt og unyt&shy;tigt, da skal der bødes for det, 
        som om det var helt borte.</P></BLOCKQUOTE>
      <P><B><BR>Kap. 27.</B></P>
      <P align=center><B>Om Saarbøder.</B></P>
      <BLOCKQUOTE>
        <P class=justify>Bliver en Mand saaret og rejser Sag paa lovlig Maade 
        mod Gerningsmanden, da skal Saaret bødes inden tredie Femt, og 
        Legemsskaden skal henstaa, til Aaret er ude. Saaledes som Legemsskaden 
        da vurderes, skal den bødes, endskønt der tidligere er bødet for Saaret. 
        Men vil Gerningsmanden ikke bøde, saaledes som der er sagt, da kan han 
        søge hans Mandhelg.</P></BLOCKQUOTE>
      <P><B><BR>Kap. 28. </B></P>
      <P align=center><B>Hvis en Mand lader nogen søge hans Mandhelg.</B></P>
      <BLOCKQUOTE>
        <P class=justify>Lader en Mand nogen søge hans Mandhelg, da skal han 
        først bøde fulde Bøder for den Gerning, han blev sagsøgt for, og 
        derefter tre Mark til Bonden ud over de rette Bøder og tre Mark til 
        Kongen. Dræber nogen den Mand, hvis Mandhelg man har søgt, da skal han 
        beholde sin Fred, og slaar han ham, skal han ikke bøde 
      derfor.</P></BLOCKQUOTE>
      <P><B><BR>Kap. 29. </B></P>
      <P align=center><B>Om Saar i Ansigtet.</B></P>
      <BLOCKQUOTE>
        <P class=justify>For alle de Saar, som man ikke kan dække med Klæder 
        eller med Haaret, saasom Saar i Ansigtet og paa Haanden, skal der altid 
        bødes dobbelt saa meget som for andre Saar. Men bliver der Lyde 
        derefter, saasom hvis Munden bliver skæv, eller øje eller Næse (bliver 
        beskadiget), da skal den vurderes af gode Mænd og bødes 
      derefter.</P></BLOCKQUOTE>
      <P><B><BR>Kap. 30.</B></P>
      <P align=center><B>Hvorledes der bødes for Saar.</B></P>
      <BLOCKQUOTE>
        <P class=justify>I rette Saarbøder skal der, naar der ikke er hugget ind 
        til Benet og ikke gennemstukket, bødes tre Mark Penge. Men er det 
        Hulsaar, eller er der hugget ind til Benet, saa at der tages Ben ud, 
        eller der er Ar i selve Benet, og det flyder ud, eller der er tvemundet 
        Saar, saasom hvis man bliver stukket gennem Laar eller Læg eller Arm 
        eller Haand, ~ller hvor som helst en Mands Legeme bliver gennemstukket, 
        da skal der altid bødes seks Marks Penge derfor. Men Sande-mændene kan 
        sværge en Mand (skyldig at bøde for) indtil fem Saar i een Gerning og 
        ikke mere.</P></BLOCKQUOTE>
      <P></P>
      <P><B>Kap. 31.</B></P>
      <P align=center><B>Hvis Saar lyses, og Sagen ikke forfølges.</B></P>
      <BLOCKQUOTE>
        <P class=justify>Lyser en Mand sit Saar og ikke forfølger Sagen med 
        Sande&shy;mænd, da skal den sagsøgte bøde for saa mange (Saar), som han 
        vedgaar, saaledes som det er sagt. Men beskyldes han for flere, skal han 
        nægte med Kønsnævn. Men er der taget Ben ud, og Gerningsmanden 
        (frivilligt) vedgaar det eller bliver nødt til det, skal han bøde tre 
        Mark Penge for hvert af dem. Men vedgaar han det ikke, skal han nægte 
        med Kønsnævn.</P></BLOCKQUOTE>
      <P><B><BR>Kap. 32. </B></P>
      <P align=center><B>Om Slag.</B></P>
      <BLOCKQUOTE>
        <P class=justify>For Stavhug og Stenhug og Benhug og Nævehug og Greb i 
        Haaret og Kasten til Jorden skal den sagsøgte enten give seks Mark Penge 
        eller Kønsnævn. Men bliver en Mand træl&shy;slaaet, saa han ikke kan 
        flytte sig selv fra Stedet, men maa køres eller bæres derfra, og er der 
        brækket Ben, saa han ligger deraf og er ufør, da er Gerningsmanden 
        skyldig at betale hans Kost og give Lægeløn og desuden bøde tolv Mark 
        Penge.</P></BLOCKQUOTE>
      <P><B><BR>Kap. 33. </B></P>
      <P align=center><B>Hvis en Mand faar Saar af en anden Mands 
Husdyr.</B></P>
      <BLOCKQUOTE>
        <P class=justify>Faar en Mand Saar af en anden Mands Husdyr, enten Hest 
        eller Hornkvæg, Hund eller noget andet Dyr, da skal Bonden, der ejede 
        Dyret, give Lægeløn. Men faar han Lyde deraf, da skal Ejeren af Dyret 
        bøde for Lyden, dog bliver (Bøden for) den Slags Lyde ikke højere end 
        tre Mark. Men nægter han, skal han værge sig med tolv Mands 
      Ed.</P></BLOCKQUOTE>
      <P><B><BR>Kap. 34. </B></P>
      <P align=center><B>Hvis en Mand rammer en Mands Hest, som han sidder paa, 
      eller hans Klæder.</B></P>
      <BLOCKQUOTE>
        <P class=justify>Vil en Mand rette et Hug mod en anden Mand paa en Hest 
        og rammer Hesten i Stedet for Manden, da skal han bøde tre Mark for det 
        Saar, som Hesten fik, som om han huggede Manden, og den Hest, som han 
        ramte, skal han tage imod og gøre lige saa rask, som den var, før den 
        blev ramt. Men dør Hesten eller faar den Lyde, skal han erstatte Hesten 
        efter dens Værdi, før den blev hugget, og bøde tre Mark. Men rammer en 
        Mand en anden Mands Klæder, og vedgaar han det, skal han bøde tre Mark. 
        Nægter han, skal han give Kønsnævn.</P></BLOCKQUOTE>
      <P><B><BR>Kap. 35.</B></P>
      <P align=center><B>Hvis en Mand laaner en anden sine Vaaben.</B></P>
      <BLOCKQUOTE>
        <P class=justify>Laaner en Mand en anden sine Vaaben og ikke ved, hvad 
        den, der laaner dem, vil med dem, og gør -= Denne siden en taabelig 
        Gerning med dem, enten dræber eller saarer en Mand, og den, der laante 
        Vaabnene, bliver sagsøgt derfor, da skal han med tolv Mænds Ed bevise, 
        at han ikke udlaante dem for at skade den, der fik Skaden. Bliver han 
        fældet ved Edsbeviset, skal han bøde tre Mark. Men laaner han dem 
        aabenlyst, naar to Mænd strides med voldsomme Ord, og gør den, der 
        laante dem, da Skade med dem, da skal han enten værge sig med Kønsnævn 
        eller bøde tre Mark.</P></BLOCKQUOTE>
      <P><B><BR>Kap. 36.</B></P>
      <P align=center><B>Hvis en Mand bliver saaret af en andens Vaaben.</B></P>
      <BLOCKQUOTE>
        <P class=justify>Paa hvilken Maade en Mand end faar Saar af en andens 
        Vaaben, skal (Ejeren af Vaabnene) bøde tre Mark for Saaret eller give 
        Kønsnævn. Men har han selv Vaaben i Haanden, og en anden Mand faar Saar 
        af Vaade, skal han bøde for Vaadegerning. Men for Vaade skal der ikke 
        bødes til Kongen og ikke til Biskoppen.</P></BLOCKQUOTE>
      <P><B><BR>Kap. 37.</B></P>
      <P align=center><B>Hvis en Mand bliver saaret i Horseng.</B></P>
      <BLOCKQUOTE>
        <P class=justify>Bliver en Mand saaret i Horseng med en anden Mands 
        Kone, og slipper han bort levende, men dør af Saarene, da skal han ligge 
        paa sine egne Gerninger, og Bonden skal være sagesløs. Men bliver han 
        skriftet og faar oprettet sin sidste Vilje, da skal han begraves paa 
        Kirkegaarden, hvis han dør. Men bliver han dræbt i Horseng, da skal den, 
        der dræbte ham, føre Dyne og Lagen, som han blev dræbt i, blodige til 
        Tinget med to Mænds Vidnesbyrd paa, at han blev dræbt i Horseng og ikke 
        andetsteds. Da skal han ligge uden for Kirkegaarden og paa sine egne 
        Gerninger. Men hvor som helst en Mand bliver dræbt uden for Horseng, 
        selv om han sigtes for Horsag, eller hvad han ellers sigtes for, da skal 
        Sandemænd altid træde til for at afgøre Sagen.</P></BLOCKQUOTE>
      <P><B><BR>Kap. 38. </B></P>
      <P align=center><B>Om Bier.</B></P>
      <BLOCKQUOTE>
        <P class=justify>Den, som har Bier, skal selv vogte dem med Hegn, saa at 
        anden Mands Kvæg ikke kan kaste dem ned eller ødelægge dem, men er 
        Hegnet saa lavt, at en anden Mands Kvæg kan gaa ind i Bigaarden og 
        ødelægge dem, kan han bebrejde sig selv det og faar ingen Bøde. Men 
        bliver en Mands Kvæg stukket ihjel uden for en Mands Bigaard, skal 
        Ejeren af Bierne ikke bøde derfor. Men bliver det stukket ihjel i 
        Bigaarden, skal Ejeren af Bierne erstatte efter Skadens Stør&shy;relse, 
        fordi han ikke havde lovligt Hegn.</P></BLOCKQUOTE>
      <P><B><BR>Kap. 39.</B></P>
      <P align=center><B>Hvis en Mands Bier jager en anden Mands Bier 
op.</B></P>
      <BLOCKQUOTE>
        <P class=justify>Jageren Mands Bier en anden Mands Bier op, da skal 
        Ejeren af de Bier, der jages op, sammen med andre Grander sige det til 
        Ejeren af de andre Bier. Vil den, der har de livlige Bier, være i Fællig 
        med den anden, saavel om de Bier, der jages op, som om de andre, da maa 
        det gerne være saaledes. Men vil han ikke det, og ødelægger de Bier 
        senere dem, der jagede dem op, kan han bebrejde sig det selv, fordi han 
        ikke vilde dele baade Gavn og Skade med den anden.</P></BLOCKQUOTE>
      <P><B><BR>Kap. 40. </B></P>
      <P align=center><B>Hvis en Mand finder Bier.</B></P>
      <BLOCKQUOTE>
        <P class=justify>Finder en Mand Bier paa aaben Mark, og ingen Mand 
        følger dem, da skal den, der fandt dem, have dem, selv om han hverken 
        har Jord eller Skov paa den Mark. Men finder en Mand Bier i en anden 
        Mands Skov, da maa han ikke borttage dem, hvis de er fløjet op i et Træ, 
        og faar ingen Del i dem, medmindre han følger dem til en Stub. Hvis han 
        følger dem fra sin Gaard, da skal han enten have en Trediedel af dem, 
        hvis de skal optages, eller en øre Penge, hvis Ejeren af Træet vil løse 
        dem. For naar de flyver ud af en Mands øjesyn, da tilhører de den, der 
        finder dem. Hvis en Mand finder en Bisværm paa Kirkegaarden, da tilhører 
        de den, der finder dem, og ingen anden Mand.</P></BLOCKQUOTE>
      <P><B><BR>Kap. 41.</B></P>
      <P align=center><B>Hvis en Mand tager en anden Mands Bier med Magt eller 
      stjæler dem.</B></P>
      <BLOCKQUOTE>
        <P class=justify>Hvis en Mand gaar hen i en anden Mands Bigaard og tager 
        Bistadet og fører Bierne derfra med Vold eller dræber dem og tager 
        Honningen, da kan Biernes Ejer rejse Sag derfor, hvad enten han vil have 
        Nævn eller Sandemænd, for det er snarere Hærværk end Ran.</P></BLOCKQUOTE>
      <P><B><BR>Kap. 42.</B></P>
      <P align=center><B>Om Ed aflagt paa en andens Vegne.</B></P>
      <BLOCKQUOTE>
        <P class=justify>Ingen Mand maa nøde nogen til at aflægge Ed paa en 
        andens Vegne, medmindre vedkommende selv vil paatage sig den, Men 
        paatager han sig at aflægge en saadan Ed paa Tinget, da skal han, hvad 
        Sag han end sagsøges for, føre det Edsbevis, han lovede, eller være 
        lovlig fældet baade over for Bonden og over for Kongens Ombudsmand, for 
        den, der lover noget uden at være tvunget af Loven, skal udføre det, han 
        har lovet. Dog skal alle Eder paa andres Vegne, der loves paa Tinge, 
        ogsaa aflægges paa Tinge.</P></BLOCKQUOTE>
      <P><B><BR>Kap. 43. </B></P>
      <P align=center><B>Hvor meget Husbonde og Hustru maa skøde til hinanden 
      indbyrdes.</B></P>
      <BLOCKQUOTE>
        <P class=justify>Hvor meget (eller hvor lidt) en Hustru end skøder til 
        sin Husbonde eller en Husbonde til sin Hustru, da skal det, hvad enten 
        de har Børn sammen eller ej, ikke staa ved Magt, hvis ikke Arvingerne 
        vil samtykke deri efter deres Død. Men skøder en af Ægtefællerne i 
        svigagtig Hensigt noget til en Mand, der er uden for Fælliget, og han 
        derefter tilskøder Husbonden Hustruens Ejendom eller Hustruen 
        Hus-bondens Ejendom, da skal det heller ikke holdes, medmindre de rette 
        Arvinger samtykker deri, for det er sandsynligt, at Husbonden ved Magt 
        eller Lempe kan faa Hustruen til at tilskøde sig, hvad han vil, og nogle 
        Kvinder er saa listige, at de ogsaa godt kan faa deres Mænd til at 
        tilskøde dem, hvad de forlanger.</P></BLOCKQUOTE>
      <P><B><BR>Kap. 44. </B></P>
      <P align=center><B>Hvad Husbonden og Hustruen kan skøde til hinanden 
      indbyrdes.</B></P>
      <BLOCKQUOTE>
        <P class=justify>Den Hustru, der selv har en Husbonde, maa ikke skøde 
        bort og ikke paa anden Maade afhænde uden sin Husbondes Raad og de rette 
        Arvingers Samtykke. Men taaler Husbonden, at Hustruen skøder noget bort, 
        og faar den anden Lovhævd paa det tilskødede, uden at Husbonden gør 
        Ind&shy;sigelse, da kan hendes Arvinger søge det, som hun skødede, 
        tilbage, og Husbonden skal bøde baade tre Mark til Bonden og tre Mark 
        til Kongen, fordi hans Kone skødede uden Hjemmel, og han vidste det og 
        taalte det. Men søger han det selv tilbage, da skal han ikke bøde, og 
        den, der købte af Bondens Kone, har tabt Købesummen. Men Husbondens Søn 
        og Datter, som er i Fællig med deres Fader eller hans Tjeneste-folk, maa 
        ikke afhænde af Bondens Bo uden hans Vilje.</P></BLOCKQUOTE>
      <P><B><BR>Kap. 45.</B></P>
      <P align=center><B>Hvor meget en Kone, der har en Husbonde, maa give i 
      Sjælegave.</B></P>
      <BLOCKQUOTE>
        <P class=justify>En Hustru, der har Barn med sin Husbonde, maa ikke i 
        Sjælegave give sin halve Hovedlod eller nogen værdifuld Genstand uden 
        Husbondens Samtykke og Vilje. Men vil nogen rejse Krav om en saadan 
        Sjælegave, da skal Husbonden forsvare sig med Kønsnævn, og Sandemænd 
        skal ikke medvirke. Men bliver han fældet ved Kønsnævnet, skal han 
        ud-rede det, der var givet for hendes Sjæl. Men har Hustruen ikke Barn 
        med Husbonden, da maa hun give sin halve Hovedlod bort for sin Sjæl. Men 
        rejser Kirke eller Kloster Krav derpaa, og er det mere end en halv Mark 
        Sølv, da skal Sandemænd medvirke. Men med Hensyn til det, der ikke er 
        skrevet i en Mands Testamente med gode Mænds Vidnesbyrd, og som Kloster 
        eller Kirke eller Hospital rejser Krav åm, skal Husbonden altid værge 
        sig med Kønsnævn.</P></BLOCKQUOTE>
      <P><B><BR>Kap. 46. </B></P>
      <P align=center><B>Hvilke Sandemænd, der skal træffe Afgørelse med Hensyn 
      til Sjælegave.</B></P>
      <BLOCKQUOTE>
        <P class=justify>Hvis en Mand eller Kone har flere Gaarde, og (de 
        ligger) i flere Lande eller i flere Bygder eller i flere Herreder, hvor 
        de end er, naar de dør og giver noget for sig (i Sjælegave), skal altid 
        Sandemændene i vedkommende Bygd medvirke.</P></BLOCKQUOTE>
      <P><B><BR>Kap. 47. </B></P>
      <P align=center><B>Om Agerfred.</B></P>
      <BLOCKQUOTE>
        <P class=justify>Drager en Mand ved Nattetid til en anden Mands Ager og 
        afskærer hans Korn eller tager hans afhøstede Korn, da er han Tyv 
        derfor. Men er han en veifarende Mand og giver sin Hest et Neg eller 
        lader den græsse paa Stubben, da er han hverken Ransmand eller Tyv 
        derfor, men fører han noget bort af Ageren, da kan Ejeren af Ageren 
        rejse Sag mod den, der tog det, hvad enten han vil gøre det for Ran 
        eller for Tyveri.</P></BLOCKQUOTE>
      <P><B><BR>Kap. 48. </B></P>
      <P align=center><B>Hvis en Mand drager med en Hjord ind paa en anden Mands 
      Ager eller Eng.</B></P>
      <BLOCKQUOTE>
        <P class=justify>Drager en Mand med en Kvæghiord eller et Stod Heste 
        eller en Flok Svin ind paa en anden Mands Ager og med Magt lader dem 
        opæde hans Korn, da er han pligtig at bøde fyrretyve Mark til ham 
        derfor, for det er fuldt Hærværk. Men kommer Dyrene ind i en Mands Ager 
        af Vaade paa Grund af Hyrdens Forsømmelighed, da skal den, der ejede 
        Kvæget, erstatte Skaden og give Edsbevis paa, at det ikke var paa hans 
        Befaling, at hans Kvæg kom derind. Men hvis en Mand med Magt lader 
        græsse paa en anden Mands Eng, da skal Ejeren af Kvæget betale 
        Erstatning for Skaden og bøde tre Mark. Men kommer det derind af Vaade, 
        skal han ogsaa betale Erstatning for Skaden. Bliver Kornet saa 
        øde&shy;lagt som omtalt, da maa Ejeren af Kornet rejse Sag med Sandemænd 
        og med gode Mænds Vidnesbyrd om Hærværk. Men den, der sagsøges angaaende 
        en Eng, skal værge sig med Kønsnævn, hvis han nægter.</P></BLOCKQUOTE>
      <P><B><BR>Kap. 49. </B></P>
      <P align=center><B>Hvad der skal forstaas ved Stod og Flok og 
      Hjord.</B></P>
      <BLOCKQUOTE>
        <P class=justify>Mindre end tolv Stykker Hornkvæg udgør ikke en Hjord, 
        tolv Heste et Stod eller tolv Svin en Flok. Men øde lægger nogen en 
        anden Mands Korn med mindre end med tolv Kvæghøveder, saaledes som det 
        er sagt, da maa der ikke rejses Sag om Hærværk. Men dog skal man altid 
        for hver Voldsgerning værge sig med Kønsnævn eller foruden Erstatningen 
        bøde tre Marks Bøde.</P></BLOCKQUOTE>
      <P><B><BR>Kap. 50. </B></P>
      <P align=center><B>Om optaget Kvæg.</B></P>
      <BLOCKQUOTE>
        <P class=justify>Hvis en Mand optager en anden Mands Kvæg i sit Korn 
        eller sin Eng, og Ejeren af Kvæget kommer til Stede, hvad enten det er i 
        Indhegningen eller paa alfar Vej, da maa han ikke tage det fra ham uden 
        hans Vilje. Men tager han det fra ham, da kan han blive Ransmand derfor. 
        Men kommer den, der optog det, hjem med det til sit Hus, og Ejeren da 
        tager det, da kan det blive Hærværk. Dog skal der ikke rejses Sag mod 
        andre end den, der borttog det.</P></BLOCKQUOTE>
      <P><B><BR>Kap. 51. </B></P>
      <P align=center><B>Hvis en Mand tøjrer paa en anden Mands Ager eller 
      Eng.</B></P>
      <BLOCKQUOTE>
        <P class=justify>Hvis en Mand er (Lods)ejer i Marken og tøjrer sit Kvæg 
        paa en anden Mands Ager eller Eng, da er det Vold, og han er pligtig at 
        erstatte Skaden og desuden bøde tre Mark eller, hvis han vedgaar det, at 
        give Edsbevis paa, at det ikke var paa hans Befaling, at det skete, samt 
        erstatte Skaden. Men vejfarende Mand og Gæst maa man ikke nægte 
      Græs.</P></BLOCKQUOTE>
      <P><B><BR>Kap. 52.</B></P>
      <P align=center><B>Hvis en Mand dræber en anden Mands Kvæg paa sin Ager 
      eller Eng.</B></P>
      <BLOCKQUOTE>
        <P class=justify>Gaar en Mands Kvæg ind paa en anden Mands Ager, og 
        kommer Ejeren af Kornet eller Agerhyrden til Stede og vil optage Kvæget, 
        men ikke kan gøre det, og Kvæget har Hyrde, og det er kaadt og løber mod 
        Ris eller Gærdestaver og bliver beskadiget derved eller dør, skal den, 
        der gennede det, hvis han vedgaar at have gjort det, tage det døde (Dyr) 
        til sig og give et andet lige saa godt i Stedet uden Bøde, fordi det 
        havde Hyrde, og den, der ejede Kvæget, skal erstatte Kornet til den, der 
        ejede dette. Men dræber han Kvæget enten med Od eller Æg, skal han 
        erstatte det og desuden bøde tre Mark. Men vedgaar han Drabet og kalder 
        det Vaadesdrab, skal han erstatte Skaden og give tolv Mænds Ed paa, at 
        det var af Vaade og ikke med Vilje. Men var det Kvæg, der ikke var under 
        Opsigt, skal han ikke bøde derfor.</P></BLOCKQUOTE>
      <P><B><BR><A name=53></A>Kap. 53. </B></P>
      <P align=center><B>Om <A 
      href="http://www.saack.dk/ord_g.shtml#gornidding">Gornidding</A>.</B></P>
      <BLOCKQUOTE>
        <P class=justify>En <A 
        href="http://www.saack.dk/ord_g.shtml#gornidding">Gornidding</A> skal 
        bøde baade den Skade, han gør, og tre Mark til Bonden og lige saa meget 
        til Kongen, for det er Vold og ikke Vaade at dræbe Kvæg, der har lovligt 
        Tøjr paa sig eller staar i Bondens <A 
        href="http://www.saack.dk/ord_o.shtml#ornum">Ornum</A>, som han ejer 
        alene Hvor som helst en Mand dræber en anden Mands Kvæg som har Hyrde, 
        hvad enten det er i Indhegning eller udenfor, da er han Gornidding og 
        skal give Erstatning, som det er sagt, og bøde tre Mark til Bonden og 
        lige saa meget til Kongen.</P></BLOCKQUOTE>
      <P><B><BR>Kap. 54. </B></P>
      <P align=center><B>Hvis en Mand rider en anden Mands Hest.</B></P>
      <BLOCKQUOTE>
        <P class=justify>Hvis en Mand rider en anden Mands Hest uden Ejerens 
        Vilje, skal han bøde tre Mark til Bonden derfor. Men faar han den med 
        (Ejerens) Vilje enten til Leje eller Laan og rider længere, end det er 
        aftalt, da skal han bøde sine to øre for hver Bymark, han rider over, 
        lige indtil det bliver til seks øre, Men hvad enten han rider uden 
        Tilladelse eller rider længere, end det var aftalt, skal den altid (ved 
        Afleveringen) være lige saa god, som den var, da han modtog den. Men dør 
        Hesten, eller den bliver mager - men (i øvrigt) kommer hel og holden 
        hjem - og han sværger, at det ikke var hans Skyld, da skal han ikke give 
        Erstatning. Men var det Laan, skal den komme lydeløs hjem. Den, der 
        blivér sagsøgt for de Sager, der er omtalt i disse to Kapitler, skal 
        værge sig med tolv Mænds Ed, hvis han nægter. Men vil han hverken bøde 
        eller værge sig, saaledes som det er sagt, men lader sig sagsøge paa 
        Tinge til Namsdom, da skal der for ingen af disse Sager bødes mindre end 
        tre Mark til Bonden og tre Mark til Kongen.</P></BLOCKQUOTE>
      <P><B><BR>Kap. 55.</B></P>
      <P align=center><B>Om Stodheste.</B></P>
      <BLOCKQUOTE>
        <P class=justify>Den, som har Stodheste, skal have dem i Fold paa sin 
        egen Mark og have Hyrde til dem. Vil han ikke gøre det, men ødelægger 
        Bøndernes Vang med dem, da kan de nedlægge Forbud mod dem paa Tinge, og 
        lider Ejeren af Hestene senere nogen Skade, hvis de kommer i Vangen, maa 
        han tage Skade for Hjemgæld. Men hvis nogen har Stodheste paa den Mark, 
        som han ikke er Lodsejer i, da kan Ejerne lovligt kræve, at han skal 
        tage sine Stodheste hjem, men hvis han ikke vil det, og Hestene senere 
        lider nogen Skade, kan han bebrejde sig selv det, for uden Grandernes 
        Vilje maa han lige saa lidt ødelægge deres Græs paa Fælleden som deres 
        Korn med Stodheste. Men køber en Mand for en Mark eller to eller mere af 
        en anden Mands Marker i svigagtig Hensigt, idet han vil ødelægge deres 
        Jord med sine Stodheste, da kan Ejerne tvinge ham til kun at anbringe 
        saa mange, som Marken kan taale efter Guidvurdering, og tage Del i 
        Fælleden, som Svin tager Del i Olden, og de, der bor i Byen, skal 
        bestemme Antallet, for de ved bedst, hvad deres Mark kan føde. 
        Lige&shy;ledes hvis Hestene bliver skabede, og den, der ejer dem, ikke 
        vil holde dem for sig selv paa sin egen Jord, da kan Ejerne nedlægge 
        Forbud mod dem paa Tinge og drive dem i Dyndet og dræbe dem uden Bøde. 
        Det samme gælder tamme Heste, hvis de bliver skabede, for det faar den 
        ene Hest af den anden.</P></BLOCKQUOTE>
      <P><B><BR>Kap. 56.</B></P>
      <P align=center><B>Hvorledes man skal indløse Pant.</B></P>
      <BLOCKQUOTE>
        <P class=justify>For Kvæg, der bliver optaget i Korn eller Eng, skal der 
        gives lovligt Pant, saaledes som Ejerne bliver enige om, naar de sætter 
        deres Hegn, og det skal indløses, saaledes som de i Forvejen var enige 
        om. Dog har den, der forvoldte Skaden, Ret til at udrede, saa meget han 
        vil, og sværge med tolv Mænds Ed paa, at hans Kvæg ikke gjorde mere 
        Skade. Bliver Pant, der er sat for optaget Kvæg, ikke indløst før 
        Allehelgens Messe, da skal det være forbrudt.</P></BLOCKQUOTE>
      <P><B><BR>Kap. 57.</B></P>
      <P align=center><B>Om Gærde.</B></P>
      <BLOCKQUOTE>
        <P class=justify>Hver Mand skal sætte sine Gærder, saaledes som alle 
        Ejere samtykker i, og i Forhold til, hvad han ejer i By og Bol efter ret 
        Rebning. Men for Stuf skal man ikke sætte Gærde, medmindre Stuffet 
        støder op til Byens Forte, da skal der sættes Endegærde (mod Forten). 
        Alle skal sætte Gærde for deres Tofter, der er bebyggede, men for 
        ubebyggede Tofter i Byen skal Ejeren sætte Endegærde og alle Granderne 
        Sidegærde, hvis Toften støder op til deres Jord. Men den, som ikke vil 
        sætte sine Gærder paa den Lovdag, som Ejerne fastsætter, skal betale den 
        Bøde, som fastsættes. Men vil han ikke sætte Gærder og ikke betale 
        Bøden, da skal Granderne overdrage en at rejse Sag paa alles Vegne og 
        faa ham dømt til at bøde tre Mark baade til Bonden og til 
      Kongen.</P></BLOCKQUOTE>
      <P><B><BR>Kap. 58. </B></P>
      <P align=center><B>Om Agergærde.</B></P>
      <BLOCKQUOTE>
        <P class=justify>Vanggærde skal hver Mand sætte i Forhold til hans 
        Ejendoms Størrelse i Byen efter Guldværdi, men for Stuf skal der ikke 
        gærdes. Men hvis det sker, at en Bys Fælled støder op til en anden Bys 
        indhegnede Jord, da skal de, der ejer Fælleden, rejse det halve af 
        Gærdet i Forhold til dem, der ejer Vangen, og de skal være lige om det, 
        for de, der nu har Fælled, kan ad Aare faa indhegnet Mark der og behøve 
        en saadan ligelig Fordeling (af Hegnspligten). Hvis det sker, at de, der 
        har indhegnet Mark, eller de, der har Fælled, ikke vil sætte halvt Gærde 
        og være lige om det, og de, der ejer Vang en, faar Skade paa Grund af 
        deres eget Gærdes Mangler, da skal de selv bære Skaden, men faar de 
        Skade paa Grund af de andres Gærdes Mangler, hvad enten det er af deres 
        eget Kvæg eller af andres, da skal den, der skulde sætte Gærdet, 
        erstatte Skaden. Men hvis ingen vil vedkende sig det Gærde, som var 
        Skyld i Skaden, da skal Markens Ejere rebe Gærdet og faa at vide, hvem 
        Gærdet tilhørte, og den, der bliver fældet ved ret Rebning, han har ikke 
        Ret til at tilbyde Edsbevis, men skal betale den Bøde, som før var 
        fastsat, og erstatte Skaden. Men vil de, der skulde sætte Gærde, ikke 
        gøre det og ikke udrede, da skal Ejerne af Vangen overdrage en Mand 
        blandt dem selv at skaffe dem Ret. Men lader de, der skulde sætte Gærde, 
        Dom overgaa sig, da ifalder hver af dem en Bøde af tre Mark til Bønderne 
        og lige saa meget til Kongen.</P></BLOCKQUOTE>
      <P><B><BR>Kap. 59.</B></P>
      <P align=center><B>Hvor længe Gærderne skal staa.</B></P>
      <BLOCKQUOTE>
        <P class=justify>Det Gærde, der er om Rugsæden, skal være sat til Paaske 
        eller før og det om Vaarsæden til Pinsedag og skal staa til St. Mikkels 
        Messe, medmindre alt Kornet kommer ind før. Den, der tager Gærdet op 
        før, skal erstatte al den Skade, der opstaar paa Grund af, at det Gærde 
        var fjernet.</P></BLOCKQUOTE>
      <P><B><BR>Kap. 60.</B></P>
      <P align=center><B>Om Abildgaard og Kaalgaard.</B></P>
      <BLOCKQUOTE>
        <P class=justify>Abildgaard og Kaalgaard og Toftegaard skal enhver selv 
        vogte med sit eget Gærde, hvis han vil have dem ind-hegnet, og værge dem 
        for alle Slags Husdyr, undtagen alene for Geder og for Gærdebrydere som 
        Okser og Svin, for man kan sagsøge Bonden til at vogte sine 
        Gærdebrydere. I disse Gaarde maa der ikke optages Husdyr, undtagen alene 
        Geder, medmindre det bliver lyst paa Tinge. Men bryder en Mand ind i en 
        anden Mands Abildgaard eller Kaalgaard og stjæler Kaal eller Æbler, da 
        kan han blive Tyv derfor, ligesom om han stjal andre Ting i hans Hus. 
        Men mister en Mand sine Klæder i en anden Mands Abildgaard, da maa han 
        ikke for&shy;følge Sagen som Ranssag.</P></BLOCKQUOTE>
      <P><B><BR>Kap. 61.</B></P>
      <P align=center><B>Om Vrag.</B></P>
      <BLOCKQUOTE>
        <P class=justify>Vrag, som driver i Land, og som ingen Mand følger med 
        eller kommer efter, det tilhører Kongen, fordi Kongen ejer alle 
        Forstrande, og det, som ingen Mand ejer, det ejer Kongen 
      ligeledes.</P></BLOCKQUOTE>
      <P><B><BR>Kap. 62.</B></P>
      <P align=center><B>Hvad der er Vrag.</B></P>
      <BLOCKQUOTE>
        <P class=justify>Mindre Fisk end Stør er ikke Vrag. Men hvad der har 
        været i anden Mands Besiddelse saasom Kiste eller Tømmer eller Klæder 
        eller nogen (anden) Ting, som man kan se har været i Hænder, er Vrag og 
        tilhører Kongen, hvis ingen kommer efter det. Men Fisk, som en Mand kan 
        bære, saasom Marsvin eller Sæl og deslige eller mindre Fisk, det er ikke 
        Vrag, undtagen alene Stør, for Hval og Løft og Stør og alle store Fisk, 
        som man ikke kan bære, de er alle Vrag, og dem ejer Kongen. Dog skal 
        den, som først finder en Hval, før han tager noget deraf, sige det til 
        Ombudsmanden og for sin Umage have en Byrde, hvis han er gaaende, en 
        Heste-byrde, hvis han er ridende, og et Vognlæs, hvis han er kørende. 
        Men kommer en Mand til Stede med Skib, skal han have en Skibsiadning, 
        dog ikke til et større Skib end et seksaarers, det vil sige med tre 
        Aarer paa hver Side. Efter at den første har taget sin Lod, skal ingen 
        tage deraf uden Ombudsmandens Tilladelse. Men tager en Mand uden hans 
        Tilladelse, og sagsøger Ombudsmanden ham, skal han udlevere saa meget, 
        som han tog, og desuden bøde tre Mark eller give Ed af tolv Mænd, 
        saadanne som han kan faa i det Kirkesogn, hvori han bor, dog skal det 
        være lovfaste Mænd. Men hvis en Ombudsmand faar en Hval og ikke giver 
        Kongen hans Del deraf, skal han miste sit Embede.</P></BLOCKQUOTE>
      <P><B>Kap. 63.</B></P>
      <P align=center><B>Om Skibbrud.</B></P>
      <BLOCKQUOTE>
        <P class=justify>Lider en Mand Skibbrud, og er der Folk paa (Skibet), og 
        de kommer levende i Land, har ingen Mand Ret til at komme deres Ejendele 
        nær, hverken Ombudsmanden eller nogen anden, før de selv giver op og paa 
        ingen Maade kan bjerge det, hverken ved egen Hjælp eller med lejede 
        Mænd, og hverken Ombudsmanden eller anden Mand har Magt til at hindre 
        dem i at faa de Folk, de kan leje eller faa uden Betaling. Men er der 
        sandt Vidnesbyrd om, at Ombudsmanden eller hans Svende røver nogle af 
        deres Ejendele fra dem, før de selv opgiver dem, eller forbyder Folk, 
        som de kan leje dertil, at hjælpe dem, skal han miste sit Embede og dog 
        udlevere alt det, han tog fra dem, og desuden bøde fulde Bøder. Men 
        røver nogen anden fra dem, skal han først ud&shy;levere alt det, han 
        tog, og desuden bøde tre Mark til dem og tre Mark til 
      Kongen.</P></BLOCKQUOTE>
      <P><B><BR>Kap. 64.</B></P>
      <P align=center><B>Om Falsk.</B></P>
      <BLOCKQUOTE>
        <P class=justify>Mod Beskyldning for Falsk og for Mordbrand, og hvis en 
        Mand beskyldes for, at han er Stimand, skal man værge sig med 
        Herredsnævn, det vil sige tre Mænd af hver Fjerding, som er i det 
        Herred, og de skal udtages af Ombuds&shy;manden eller en uvildig Mand, 
        der ikke har nogen Del i Sagen og ikke er i Slægt hverken med Sagsøgeren 
        eller med den sagsøgte. Den sagsøgte kan af de udtagne udskyde sine 
        aabenlyse Uvenner, saaledes som før er sagt, for ingen kan tvinges til 
        at værge sig med sine aabenlyse Uvenner. De, der blev udtaget, skal 
        enten sværge den sagsøgte skyldig eller uskyldig i Gerningen, for man 
        kan ikke tie en Mand fra hans Hals eller hans fyrretyve 
      Mark.</P></BLOCKQUOTE>
      <P><B><BR>Kap. 65. </B></P>
      <P align=center><B>Hvad der forstaas ved Falsk.</B></P>
      <BLOCKQUOTE>
        <P class=justify>Det er Falsk, hvis en Mand rejser Ambolt med Underlag 
        og slaar Penge uden Kongens Tilladelse eller Befaling eller smelter 
        falsk Sølv og køber eller sælger med Penge, som han ved er falske, eller 
        med falsk Sølv. Hvis en Mand begaar Falsk, da skal Kongen have hans 
        Haand og den, der fik falske (Penge), Skadeserstatning. Men bliver en 
        Mand narret og faar enten falsk Sølv eller falske Penge og bringer dem 
        til Møntmesteren eller Guldsmeden eller en anden Mand, der kan skønne 
        derom og undersøge det, og ikke vil købe med det, før han har faaet det 
        prøvet, om det er falsk eller ej, da skal han ikke kaldes Falskner. Men 
        hvis han ved, af hvem han har faaet dem, skal han rejse Sag mod ham og 
        enten have Erstatning eller Edsbevis af ham, Men det forfalskede skal 
        dog blive med Vidnesbyrd der, hvor det er fundet. Det forfalskede, der 
        bliver fundet saaledes, skal ikke mere gives ud, men skal enten brændes 
        eller sønderhugges eller kastes i Havet, saaledes at ingen kan finde 
        det.</P></BLOCKQUOTE>
      <P><B><BR>Kap. 66.</B></P>
      <P align=center><B>Om Mordbrand.</B></P>
      <BLOCKQUOTE>
        <P class=justify>Det er Mordbrand, hvis en Mand enten ved Nattetid eller 
        i Løndom drager hen og sætter Ild paa en anden Mands Hus. Bliver han 
        grebet deri, skal han have sin Hals forbrudt, og Skaden erstattes af 
        hans Gods, og Bonden skal have fyrre tyve Mark. Men bliver han fældet 
        ved Edsbevis, skal han erstatte Skaden og selv rømme Landet, lige indtil 
        Kongen viser Naade mod ham i hans Sag.</P></BLOCKQUOTE>
      <P><B><BR>Kap. 67. </B></P>
      <P align=center><B>Om Stimand.</B></P>
      <BLOCKQUOTE>
        <P class=justify>Stimand er den, der ligger enten i Skov eller Skjul 
        eller paa Hede eller ved alfar Vej og plyndrer enten ridende eller 
        kørende eller gaaende og bringer sit Bytte i Skjul og fordølger sine 
        Gerninger. Bliver han grebet deri, skal han have sin Hals og sin 
        Hovedlod forbrudt til Kongen, Men bliver han fældet ved Edsbevis, skal 
        han erstatte Skaden a£ sit Gods og (desuden betale) fyrretyve Mark til 
        Bonden og selv skal han være i Kongens Magt, thi enhver Mand skal styrke 
        Freden.</P></BLOCKQUOTE>
      <P><B><BR>Kap. 68.</B></P>
      <P align=center><B>Om Hedebrand.</B></P>
      <BLOCKQUOTE>
        <P class=justify>Sætter en Mand Ild i Hede og opbrænder noget, en Mand 
        har erhvervet ved sit Arbejde, saasom enten Lyng eller Tørv, eller Ilden 
        løber ind i Skoven og brænder og ødelægger Skoven, da skal den, der bar 
        Ilden ud, erstatte Skaden, selv om han ikke havde i Sinde at brænde mere 
        end sit eget og ikke at gøre Skade med Ilden. Ligeledes hvis Ilden løber 
        i Hus eller i By, da gælder det samme. Men bærer en Hyrde eller andet 
        Tyende, som ikke er i Fællig med Bonden, Ild ud uden hans Befaling, og 
        der da derved opstaar Vaade, da er Bonden ikke pligtig til at erstatte 
        det. Vil man beskylde ham derfor, skal han give Kønsnævn paa, at det 
        ikke skete efter hans Opfordring eller Befaling. Det er dog mere 
        forsigtigt, at man ikke sætter Ild i Hede, medmindre alle Ejere bliver 
        enige om at afbrænde enten Mose eller Hede og selv gaar med og passer 
        paa, at der ikke kommer Ild i anden Mands Mark til Skade for dem. Men 
        hvis der sættes Ild i Hede paa en Bymark, og den gør Skade paa en anden 
        Bymark, skal Ejerne af den Mark, hvori der først sattes Ild, enten 
        erstatte Skaden eller udpege den, der først satte Ild 
paa.</P></BLOCKQUOTE>
      <P align=right><B>Her ender Lovbogen skrevet paa Dansk.</B></P>
      <P align=center><B><BR>Tillæg til Jyske Lov.<BR>Om Trolddom.</B></P>
      <BLOCKQUOTE>
        <P class=justify><BR>Hvis en Mand beskylder en anden for, at han har 
        forgjort noget, som tilhører ham, med Trolddom, og den sagsøgte ikke 
        vedgaar, men nægter det, og Sagsøgeren beediger Sigtelsen imod ham, da 
        skal den sagsøgte værge sig med Nævn i Kirkesognet, saavel over for 
        Sagsøgeren som over for Biskoppen.</P>
		<P class=justify>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
		<span style="color: #000000"><a href="Hannes-Jydske-Lov.htm">Her kan du 
		gå tilbage til Forsiden &nbsp;Af&nbsp; Hannes Jydske Lov</a></span></P></BLOCKQUOTE></TD></TR></TBODY></TABLE>
<H2 align=center>&nbsp;
<SCRIPT language=JavaScript 
src="Jyske Lov - 3_ bog-filer/showpeakcounterimg.htm" 
type=text/javascript></SCRIPT> </H2></BODY></HTML>