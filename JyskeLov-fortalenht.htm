<HTML><HEAD><TITLE>hts Jyske Lov - fortalen</TITLE>
<META http-equiv=Content-Type content="text/html; charset=iso-8859-1"><LINK 
<META content="Microsoft FrontPage 4.0" name=GENERATOR>
<style type="text/css">
a {
	color: #FFFFFF;
	font-weight: 700;
}
a:visited {
	color: #C0C0C0;
}
a:active {
	color: #808080;
}
a:hover {
	color: #000000;
}
.style1 {
	background-image: url('images/hejqwall.jpg');
}
</style>
</HEAD>
<BODY text=#FFFFFF bgColor=#000000 leftMargin=20 language=JavaScript style="background-image: url('images/bg-glkort.jpg'); background-attachment: fixed; background-color: #FFFFFF;">
</SCRIPT>
</DIV>
<TABLE cellSpacing=0 cellPadding=4 border=0 style="text-align: center">
  <TBODY>
  <TR>
    <TD vAlign=top style="color: #800000; font-weight: 400; border-left-color: #808080; border-right-color: #FFFFFF; border-top-color: #808080; border-bottom-color: #FFFFFF; margin-top: 0px; margin-bottom: 0px; padding: 4px; width: 96px;">
      &nbsp;</TD>
    <TD bgColor=#800000 class="style1">
      <H2 align=center>Fortalen </H2>
      <BLOCKQUOTE>
        <P class=justify><B>Med Lov skal Land bygges</B>, men vilde enhver nøjes 
        med sit eget og lade andre nyde samme Ret, da behøvede man ikke nogen 
        Lov. Men ingen Lov er jævngod at følge som Sandheden, men hvor man er i 
        Tvivl om, hvad der er sandhed, der skal Loven vise Sandheden.</P>
        <P class=justify>Var der ikke Lov i Landet, da havde den mest, som kunde 
        tilegne sig mest. Derfor skal Loven gøres efter alles Tarv, at 
        retsindige og fredsommelige og sagesløse kan nyde deres Fred, og 
        uretfærdige og onde kan ræddes for det, der er skrevet i Loven, og 
        derfor ikke tør fuldbyrde den Ondskab, som de har i Sinde. Det er ogsaa 
        rigtigt, dersom nogen ikke af Frygt for Gud og Kærlighed til Retten kan 
        lokkes til det gode, at Frygten for øvrigheden og Landets Straffelov da 
        kan hindre dem i at gøre ilde og straffe dem, hvis de gør det.</P>
        <P class=justify>Loven skal være ærlig og retfærdig, taalelig, efter 
        Landets Sædvane, passende og nyttig og tydelig, saa at alle kan vide og 
        forstaa, hvad Loven siger. Loven skal ikke gøres eller skrives til nogen 
        Mands særlige Fordel, men efter alle deres Tarv, som bor i Landet. 
        Heller ikke skal nogen Mand dømme mod den Lov, som Kongen giver, og 
        Landet vedtager; men efter den Lov skal Landet dømmes og styres. Den 
        Lov, som Kongen giver, og Landet vedtager, den kan han heller ikke ændre 
        eller ophæve uden Landets Vilje, medmindre han aabenbart handler mod 
        Gud.</P>
        <P class=justify>Det er Kongens og Landets Høvdingers Embede at 
        overvaage Domme og gøre Ret og frelse dem, der tvinges med Vold, saasom 
        Enker og værgeløse, Børn, Pilgrimme og Udlændinge og fattige - dem 
        overgaar der tiest Vold - og ikke lade slette Mennesker, der ikke vil 
        forbedre sig, leve i sit Land; thi idet han straffer og dræber 
        Ugerningsmænd, da er han Guds Tjener og Landets Vogter. Thi ligesom den 
        hellige Kirke styres af Pave og Biskop, saaledes skal hvert Land styres 
        og værges af Kongen eller hans Embedsmænd, Derfor er ogsaa alle, der bor 
        i hans Land, skyldige at være ham hørige og lydige og underdanige, og 
        til Gengæld er han skyldig at give dem alle Fred. Det skal alle 
        verdslige Høvdinger ogsaa vide, at med den Magt, Gud gav dem i Hænde i 
        denne Verden, overdrog han dem ogsaa at værge sin hellige Kirke mod alle 
        Krav. Men bliver de glemsomme eller partiske og ikke værger, som ret er, 
        da skal de paa Dommens Dag staa til Ansvar, hvis Kirkens Frihed og 
        Landets Fred mindskes ved deres Skyld i deres Tid.</P>
		<P class=justify>Vide skal alle, der ser denne Bog, at Kong Valdemar, 
        den anden Søn af Valdemar, der var Sankt Knuds Søn, da han havde været 
        Konge i ni og tredive Vintre, og der var gaaet Tusind og to Hundrede og 
        fyrretyve Vintre, efter at Vor Herre var født, i den næstfølgende Marts 
        Maaned lod skrive denne Bog og gav denne Lov, som her staar skrevet paa 
        Dansk, i Vordingborg med Samtykke af sine Sønner, der var til Stede, 
        Kong Erik, Hertug Abel og Junker Christoffer og Uffe, der da var 
        Ærkebiskop i Lund, og Biskop Niels i Rodkilde, Biskop Iver i Fyn, Biskop 
        Peder i Aarhus, Biskop Gunner i Ribe, Biskop Gunner i Viborg, Biskop 
        Jens i Vensyssel og Biskop Jens i Hedeby og desuden med Samtykke af alle 
        de bedste mænd, der er i hans Rige.&nbsp; </P>
		<P class=justify><a href="JyskeLov-1_%20boght.htm">Fortsæt TIL Første 
		Bog&nbsp;</a></P>
       
      </TD></TR></TBODY></TABLE>
<table style="width: 100%">
	<tr>
		<td>&nbsp;</td>
	</tr>
</table>
</BODY></HTML>
